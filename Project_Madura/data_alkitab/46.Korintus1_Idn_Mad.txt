Tentang pengumpulan uang bagi orang-orang kudus, hendaklah kamu berbuat sesuai dengan petunjuk-petunjuk yang kuberikan kepada Jemaat-jemaat di Galatia.	Samangken parkara pesse se esombangngagiya ka reng-oreng se padha Kristen, kaula ngarep sampeyan alampa’agi ganeka menorot petodu se ampon epessennagi kaula ka jema’at-jema’at e Galatia.
Pada hari pertama dari tiap-tiap minggu hendaklah kamu masing-masing--sesuai dengan apa yang kamu peroleh--menyisihkan sesuatu dan menyimpannya di rumah, supaya jangan pengumpulan itu baru diadakan, kalau aku datang.	E are se kapeng settong sabban mengguna sampeyan kodu padha malaen pesse, menorot bannya’na pangaselanna bang-sebang. Pesse ganeka sempen sampe’ kaula dhateng, sopaja e bakto ganeka ta’ osa makompol pesse pole.
Sesudah aku tiba, aku akan mengutus orang-orang, yang kamu anggap layak, dengan surat ke Yerusalem untuk menyampaikan pemberianmu.	Mon kaula pon napa’, kaula ngotosa reng-oreng se ampon emopakadi bi’ sampeyan. Bi’ kaula reng-oreng ganeka epagiba’ana sorat, sopaja reng-oreng ganeka ngeba pesse sombangan ganeka ka Yerusalim.
Kalau ternyata penting, bahwa aku juga pergi, maka mereka akan pergi bersama-sama dengan aku.	Mon katon anyamanan kaula noro’ asareng reng-oreng ganeka, kaula enggi noro’a.
Aku akan datang kepadamu, sesudah aku melintasi Makedonia, sebab aku akan melintasi Makedonia.	Kaula entara ka sampeyan saamponna kaula lebat Makedoniya, sabab kaula aneyat lebada e ka’issa’.
Dan di Korintus mungkin aku akan tinggal beberapa lamanya dengan kamu atau mungkin aku akan tinggal selama musim dingin, sehingga kamu dapat menolong aku untuk melanjutkan perjalananku.	Olle daddi kaula ennengnga bi’ sampeyan sakejja’, kadiya saabidda mosem cellep. Saamponna ganeka sampeyan bisa abanto kaula nerrossagi parjalanan ganeka.
Sebab sekarang aku tidak mau melihat kamu hanya sepintas lalu saja. Aku harap dapat tinggal agak lama dengan kamu, jika diperkenankan Tuhan.	Kaula entara ka sampeyan banne sakadar nyepperra malolo. Mon Pangeran ngedine, kaula terro abaga abit enneng sareng sampeyan.
Tetapi aku akan tinggal di Efesus sampai hari raya Pentakosta,	Sabatara paneka kaula ennengnga e kottha paneka, Efesus, sampe’ are Pentakosta.
sebab di sini banyak kesempatan bagiku untuk mengerjakan pekerjaan yang besar dan penting, sekalipun ada banyak penentang.	E ka’iya bannya’ kasempadan kaangguy kon-lalakon se aguna, maske bannya’ jugan oreng se nolak.
Jika Timotius datang kepadamu, usahakanlah supaya ia berada di tengah-tengah kamu tanpa takut, sebab ia mengerjakan pekerjaan Tuhan, sama seperti aku.	Mon Timotiyus dhateng, tarema’agi kalaban bagus sopaja betta apolong ban sampeyan, sabab Timotiyus ganeka padha jugan sareng kaula, alako kaagem Pangeran.
Jadi, janganlah ada orang yang menganggapnya rendah! Tetapi tolonglah dia, supaya ia melanjutkan perjalanannya dengan selamat, agar ia datang kembali kepadaku, sebab aku di sini menunggu kedatangannya bersama-sama dengan saudara-saudara yang lain.	Ja’ kantos badha se ta’ parduli ka Timotiyus ganeka. Tolonge sopaja Timotiyus ganeka bisa nerrossagi parjalananna kalaban salamet, sabab kaula anante’ dhatengnga Timotiyus ganeka ban tan-taretan laenna.
Tentang saudara Apolos: telah berulang-ulang aku mendesaknya untuk bersama-sama dengan saudara-saudara lain mengunjungi kamu, tetapi ia sama sekali tidak mau datang sekarang. Kalau ada kesempatan baik nanti, ia akan datang.	Parkara taretan Apolos, ampon pan-saponapan kale bi’ kaula ebalai sopaja abareng bi’ tan-taretan laenna entar ka sampeyan. Nangeng Apolos ganeka gi’ ta’ yakin ja’ aba’na kodu mangkat samangken. Nangeng mon la-bila badha kasempadan, tanto Apolos ganeka dhateng jugan.
Berjaga-jagalah! Berdirilah dengan teguh dalam iman! Bersikaplah sebagai laki-laki! Dan tetap kuat!	Sampeyan kodu te-ngate ban pakoko imanna daddi oreng Kristen. Pabangal, ban pakowat.
Lakukanlah segala pekerjaanmu dalam kasih!	Ponapa saos se elakone sampeyan, lakone kalaban taresna.
Ada suatu permintaan lagi kepadamu, saudara-saudara. Kamu tahu, bahwa Stefanus dan keluarganya adalah orang-orang yang pertama-tama bertobat di Akhaya, dan bahwa mereka telah mengabdikan diri kepada pelayanan orang-orang kudus.	Tantona sampeyan oneng ka Stefanus sareng kalowargana; kalowarga ganeka se dha’-adha’ daddi Kristen e Akhaya. Kalowarga ganeka kantos ka dhalem atena alako malolo kaangguy aladine ommadda Allah.
Karena itu taatilah orang-orang yang demikian dan setiap orang yang turut bekerja dan berjerih payah.	Kaula ngarep kalaban gu-onggu, toro’ pimpinanna reng-oreng se akadi Stefanus ganeka, sarta reng-oreng laenna se alako saleng tolong sarta aladine ommat asareng bi’ reng-oreng ganeka.
Aku bergembira atas kedatangan Stefanus, Fortunatus dan Akhaikus, karena mereka melengkapi apa yang masih kurang padamu;	Kaula perak polana Stefanus, Fortunatus ban Akhaikus dhateng; ka kaula reng-oreng ganeka daddi gantena sampeyan.
karena mereka menyegarkan rohku dan roh kamu. Hargailah orang-orang yang demikian!	Reng-oreng ganeka maperak ate kaula, akadi se maperak sampeyan. Reng-oreng kadi ganeka kodu eargai.
Salam kepadamu dari Jemaat-jemaat di Asia Kecil. Akwila, Priskila dan Jemaat di rumah mereka menyampaikan berlimpah-limpah salam kepadamu.	Jema’at-jema’at e Asia akerem salam ka sampeyan. Akwila sareng Priskila sarta jema’at se akompol e compo’na se kadhuwa ganeka jugan akerem salam Kristen se anga’.
Salam kepadamu dari saudara-saudara semuanya. Sampaikanlah salam seorang kepada yang lain dengan cium kudus.	Sadajana taretan se badha e ka’iya akerem salam ka sampeyan. Tore padha saleng akerem salam kalaban kajunjun sacara taretan Kristen.
Dengan tanganku sendiri aku menulis ini: Salam dari Paulus.	Kaula namba’ana salam se etoles kaula dibi’: Salam dhari kaula, Paulus.
Siapa yang tidak mengasihi Tuhan, terkutuklah ia. Maranata!	Oreng se ta’ taresna ka Pangeran, mandar ta’ salamedda. Maranatha — Guste, Pangeran kaula, ngereng rabu ka ka’dhinto’!
Kasih karunia Tuhan Yesus menyertai kamu.	Moga-moga Guste Isa aberkadi sampeyan.
Kasihku menyertai kamu sekalian dalam Kristus Yesus.	Kalaban kataresna’an kaula ka sampeyan sadaja se daddi settong sareng Isa Almasih. Hormat kaula, Paulus
Dan sekarang, saudara-saudara, aku mau mengingatkan kamu kepada Injil yang aku beritakan kepadamu dan yang kamu terima, dan yang di dalamnya kamu teguh berdiri.	Ban samangken, Tan-taretan, ngereng kaemodi pole Kabar Bagus dhari Allah se eberta’agi kaula ka sampeyan lamba’ ka’issa’. Sampeyan narema kabar ganeka, ban parcaja ka Almasih polana Kabar Bagus ka’issa’.
Oleh Injil itu kamu diselamatkan, asal kamu teguh berpegang padanya, seperti yang telah kuberitakan kepadamu--kecuali kalau kamu telah sia-sia saja menjadi percaya.	Mon sampeyan koko neggu’i ponapa se eberta’agi kaula ganeka, Kabar Bagus ganeka tanto masalamet sampeyan; kajabana mon sampeyan parcaja tape ta’ ngarte.
Sebab yang sangat penting telah kusampaikan kepadamu, yaitu apa yang telah kuterima sendiri, ialah bahwa Kristus telah mati karena dosa-dosa kita, sesuai dengan Kitab Suci,	Ponapa se epanapa’ kaula ka sampeyan enggi paneka se ampon etarema kaula jugan. Se paleng penting, akadi se esebbuttagi e dhalem Alketab, kaula ampon manapa’ ka sampeyan ja’ Almasih seda polana sa-dusana sampeyan sareng kaula sadaja;
bahwa Ia telah dikuburkan, dan bahwa Ia telah dibangkitkan, pada hari yang ketiga, sesuai dengan Kitab Suci;	ja’ Salerana ampon ekoburragi nangeng pas epaodhi’ pole e are se kapeng tello’. Ganeka jugan esebbuttagi e dhalem Alketab.
bahwa Ia telah menampakkan diri kepada Kefas dan kemudian kepada kedua belas murid-Nya.	Kaula marenge oneng jugan ka sampeyan ja’ Almasih se epaodhi’ pole ganeka ngaton jugan ka Petrus, ban saamponna ganeka ka rasul se dhubellas oreng.
Sesudah itu Ia menampakkan diri kepada lebih dari lima ratus saudara sekaligus; kebanyakan dari mereka masih hidup sampai sekarang, tetapi beberapa di antaranya telah meninggal.	Saamponna ganeka Salerana ngaton pole ka red-moredda se bannya’na lebbi dhari lema ratos oreng se kalerressan badha e settong kennengngan. Kabannya’an dhari reng-oreng ganeka samangken gi’ odhi’, se adinggal dunnya namong sakone’.
Selanjutnya Ia menampakkan diri kepada Yakobus, kemudian kepada semua rasul.	Saamponna ganeka Almasih ngaton jugan ka Yakobus, ban saamponna ganeka ka sadajana para rasul.
Dan yang paling akhir dari semuanya Ia menampakkan diri juga kepadaku, sama seperti kepada anak yang lahir sebelum waktunya.	Dhi-budhi kadibi’ Almasih ngaton jugan ka kaula — kaula paneka akadi babaji’ se lahir ta’ napa’ baktona!
Karena aku adalah yang paling hina dari semua rasul, bahkan tidak layak disebut rasul, sebab aku telah menganiaya Jemaat Allah.	Kaula paneka rasulla Guste Isa se paleng maba. Kaula ta’ pantes esebbut rasul, sabab kaula ampon nganeyaja jema’adda Allah.
Tetapi karena kasih karunia Allah aku adalah sebagaimana aku ada sekarang, dan kasih karunia yang dianugerahkan-Nya kepadaku tidak sia-sia. Sebaliknya, aku telah bekerja lebih keras dari pada mereka semua; tetapi bukannya aku, melainkan kasih karunia Allah yang menyertai aku.	Nangeng polana rahmadda Allah kaula daddi akadi kaula samangken paneka. Ban ta’ parcoma Allah nyapora kaula. La’-mala’ kaula se alako lebbi berra’ dhari sul-rasul laenna. Nangeng salerressa ganeka banne ehteyar kaula; ganeka ehteyarra Allah se taresna ka kaula ban se alampa’agi lalakon asareng kaula.
Sebab itu, baik aku, maupun mereka, demikianlah kami mengajar dan demikianlah kamu menjadi percaya.	Daddi, dhari pasera’a saos sampeyan narema Kabar Bagus ganeka — dhari kaula otabana sul-rasul laenna — ganeka banne parkara. Se penting enggi paneka: kaula sadaja aberta’agi Kabar Bagus ganeka ka sampeyan, ban sampeyan parcaja.
Jadi, bilamana kami beritakan, bahwa Kristus dibangkitkan dari antara orang mati, bagaimana mungkin ada di antara kamu yang mengatakan, bahwa tidak ada kebangkitan orang mati?	Mon se eberta’agi kaula ganeka kabar ja’ Almasih ampon epaodhi’ pole dhari sedana, aponapa me’ badha e antarana sampeyan se adhabu ja’ oreng mate ta’ kera epaodhi’ pole?
Kalau tidak ada kebangkitan orang mati, maka Kristus juga tidak dibangkitkan.	Mon lerres oreng mate ta’ kera epaodhi’ pole, ganeka artena Almasih jugan ta’ epaodhi’ pole dhari sedana.
Tetapi andaikata Kristus tidak dibangkitkan, maka sia-sialah pemberitaan kami dan sia-sialah juga kepercayaan kamu.	Ban mon saompamana Almasih ta’ epaodhi’ pole dhari sedana, tadha’ gunana kaula sadaja aberta’agi pa-ponapa, ban tadha’ gunana sampeyan parcaja, sabab kaparcaja’anna sampeyan ganeka tadha’ dhasarra.
Lebih dari pada itu kami ternyata berdusta terhadap Allah, karena tentang Dia kami katakan, bahwa Ia telah membangkitkan Kristus--padahal Ia tidak membangkitkan-Nya, kalau andaikata benar, bahwa orang mati tidak dibangkitkan.	Kong-langkong, nyata ja’ kaula sadaja paneka lecek parkara Allah, sabab kaula sadaja aberta’agi ja’ Allah ampon maodhi’ pole Almasih dhari sedana, mangkana Allah ta’ maodhi’ Almasih pole — ganeka mon pajat lerres oreng mate ta’ epaodhi’ pole!
Sebab jika benar orang mati tidak dibangkitkan, maka Kristus juga tidak dibangkitkan.	Sabab mon oreng mate ta’ epaodhi’ pole, Almasih jugan ta’ epaodhi’ pole dhari sedana.
Dan jika Kristus tidak dibangkitkan, maka sia-sialah kepercayaan kamu dan kamu masih hidup dalam dosamu.	Ban mon Almasih ta’ epaodhi’ pole, kaparcaja’anna sampeyan coma ngen-angen malolo; ganeka artena sampeyan gi’ badha e dhalem kabadha’an dusa ban ta’ gadhuwan pangarebban pa-ponapa sakale.
Demikianlah binasa juga orang-orang yang mati dalam Kristus.	Ganeka gadhuwan arte jugan ja’ reng-oreng Kristen se ampon seda, jugan ta’ gadhuwan pangarebban.
Jikalau kita hanya dalam hidup ini saja menaruh pengharapan pada Kristus, maka kita adalah orang-orang yang paling malang dari segala manusia.	Mon pangarebbanna sampeyan sareng kaula sadaja namong abates ka odhi’na sampeyan sareng kaula sadaja e dunnya paneka, sampeyan sareng kaula sadaja paneka se paleng palang!
Tetapi yang benar ialah, bahwa Kristus telah dibangkitkan dari antara orang mati, sebagai yang sulung dari orang-orang yang telah meninggal.	Nangeng nyatana Almasih ampon epaodhi’ pole dhari sedana. Ganeka menangka tanggungan ja’ reng-oreng se ampon seda bakal epaodhi’a pole.
Sebab sama seperti maut datang karena satu orang manusia, demikian juga kebangkitan orang mati datang karena satu orang manusia.	Sabab pate maso’ ka dunnya kalaban parantara’anna settong oreng, sapaneka jugan odhi’ pole dhari mate eparengngagi ka manossa kalaban parantara’anna settong oreng jugan.
Karena sama seperti semua orang mati dalam persekutuan dengan Adam, demikian pula semua orang akan dihidupkan kembali dalam persekutuan dengan Kristus.	Manossa sadajana mate polana tamaso’ settong golongan sareng Adam, sapaneka jugan sadajana bakal epaodhi’a, polana tamaso’ settong golongan sareng Almasih.
Tetapi tiap-tiap orang menurut urutannya: Kristus sebagai buah sulung; sesudah itu mereka yang menjadi milik-Nya pada waktu kedatangan-Nya.	Nangeng saneyap oreng bakal epaodhi’a pole menorot giliranna: dha’-adha’na Almasih; saamponna ganeka dhaggi’ e bakto Salerana rabuwa pole, nyosol giliranna reng-oreng se tamaso’ kaagunganna Almasih.
Kemudian tiba kesudahannya, yaitu bilamana Ia menyerahkan Kerajaan kepada Allah Bapa, sesudah Ia membinasakan segala pemerintahan, kekuasaan dan kekuatan.	Saamponna ganeka pas keyamat. E bakto ganeka Almasih bakal makala’a sadajana pamarenta’an, sadajana kakobasa’an ban sadajana kakowadan; saamponna ganeka Salerana bakal massra’agiya kakobasa’anna menangka Rato, ka Allah, Ramana sampeyan sareng kaula sadaja.
Karena Ia harus memegang pemerintahan sebagai Raja sampai Allah meletakkan semua musuh-Nya di bawah kaki-Nya.	Almasih kodu terros marenta kantos sadajana mosona Almasih sareng Allah epatellok ka Almasih.
Musuh yang terakhir, yang dibinasakan ialah maut.	Moso se dhi-budhi kadibi’ se epatelloga enggi paneka pate.
Sebab segala sesuatu telah ditaklukkan-Nya di bawah kaki-Nya. Tetapi kalau dikatakan, bahwa "segala sesuatu telah ditaklukkan", maka teranglah, bahwa Ia sendiri yang telah menaklukkan segala sesuatu di bawah kaki Kristus itu tidak termasuk di dalamnya.	E dhalem Alketab esebbuttagi sapaneka, "Allah ampon matellok sadajana ka Salerana." Terrang ja’ se emaksod sareng "sadajana" ganeka ta’ tamaso’ Allah dibi’, se matellok sadajana ka Almasih.
Tetapi kalau segala sesuatu telah ditaklukkan di bawah Kristus, maka Ia sendiri sebagai Anak akan menaklukkan diri-Nya di bawah Dia, yang telah menaklukkan segala sesuatu di bawah-Nya, supaya Allah menjadi semua di dalam semua.	Nangeng saamponna sadajana epatellok ka baba’anna pamarenta’anna Almasih, Salerana dibi’, enggi paneka Pottrana Allah, bakal matelloga Salerana dibi’ ka Allah se ampon matellok sadajana ka Almasih ganeka. Ban Allah dibi’ bakal marenta’a sadajana.
Jika tidak demikian, apakah faedahnya perbuatan orang-orang yang dibaptis bagi orang mati? Kalau orang mati sama sekali tidak dibangkitkan, mengapa mereka mau dibaptis bagi orang-orang yang telah meninggal?	Mon oreng seda ta’ epaodhi’ pole, aponapa me’ badha oreng se ebaptis kaangguy oreng mate? Ponapa parlona ganeka? Mon oreng mate pajat ta’ kera epaodhi’ pole, aponapa reng-oreng ganeka me’ ngalakone ganeka?
Dan kami juga--mengapakah kami setiap saat membawa diri kami ke dalam bahaya?	Ban egabaya ponapa me’ kaula sadaja poron ngadhebbi babaja ros-terrosan?
Saudara-saudara, tiap-tiap hari aku berhadapan dengan maut. Demi kebanggaanku akan kamu dalam Kristus Yesus, Tuhan kita, aku katakan, bahwa hal ini benar.	Tan-taretan! Sabban are kaula kowat nanggung kasossa’an polana kaula gumbira nengale odhi’na sampeyan sadaja, polana sampeyan parcaja ka Guste Isa Almasih.
Kalau hanya berdasarkan pertimbangan-pertimbangan manusia saja aku telah berjuang melawan binatang buas di Efesus, apakah gunanya hal itu bagiku? Jika orang mati tidak dibangkitkan, maka "marilah kita makan dan minum, sebab besok kita mati".	Mon ganeka pera’ dhari kaparlowanna manossa malolo, ponapa ontongnga kaula aperrang akadi se ngadhebbi run-burun alas galak e kottha Efesus paneka? Mon oreng mate pajat ta’ epaodhi’ pole, lebbi becce’ sampeyan sareng kaula sadaja atoro’ parebasan paneka, "Tore ar-dha’aran sareng nom-enoman, ban neng-sennengngan, sabab lagguna sampeyan sareng kaula sadaja bakal mateya."
Janganlah kamu sesat: Pergaulan yang buruk merusakkan kebiasaan yang baik.	Sampeyan ja’ ekenneng co-koco! Akanca sareng reng-oreng se ta’ sae marosak ahlak se bagus.
Sadarlah kembali sebaik-baiknya dan jangan berbuat dosa lagi! Ada di antara kamu yang tidak mengenal Allah. Hal ini kukatakan, supaya kamu merasa malu.	Tore samangken emot, ban ja’ agabay dusa pole. Masthena sampeyan todhus, sabab e antarana sampeyan gi’ badha se ta’ oneng ka Allah.
Tetapi mungkin ada orang yang bertanya: "Bagaimanakah orang mati dibangkitkan? Dan dengan tubuh apakah mereka akan datang kembali?"	Olle daddi badha se atanya, "Baramma oreng mate epaodhi’ pole? Kantha apa badanna saellana epaodhi’ pole jareya?"
Hai orang bodoh! Apa yang engkau sendiri taburkan, tidak akan tumbuh dan hidup, kalau ia tidak mati dahulu.	Me’ ce’ budhuna! Mon Sampeyan namen bigi e dhalem tana, bigi ganeka ta’ kera tombu sabellunna bigi ganeka mate dhimen.
Dan yang engkau taburkan bukanlah tubuh tanaman yang akan tumbuh, tetapi biji yang tidak berkulit, umpamanya biji gandum atau biji lain.	Ban bigi se etamen sampeyan e dhalem tana ganeka — olle daddi bigina gandum otaba bigi laenna — bigina ne-bine ganeka malolo, banne tamennanna se tombuwa dhaggi’.
Tetapi Allah memberikan kepadanya suatu tubuh, seperti yang dikehendaki-Nya: Ia memberikan kepada tiap-tiap biji tubuhnya sendiri.	Allah dibi’ se marengana bangon ka bigi ganeka se menorot panggaliyanna sae kaangguy tamennan ganeka. Saneyap bigi ampon etantowagi sareng Allah kadi ponapa bangonna tamennanna bang-sebang.
Bukan semua daging sama: daging manusia lain dari pada daging binatang, lain dari pada daging burung, lain dari pada daging ikan.	Badanna lok-mahlok se anyaba ta’ sadajana padha. Manossa andhi’ bangonna badan dibi’, dineng ban-keban badanna banneyan; no’-mano’ banneyan pole, ban ko’-juko’ banneyan pole macemma badanna.
Ada tubuh sorgawi dan ada tubuh duniawi, tetapi kemuliaan tubuh sorgawi lain dari pada kemuliaan tubuh duniawi.	Sapaneka jugan rang-barang se badha e langnge’ sareng se badha e bume. Rang-barang se badha e langnge’ gadhuwan kabagusanna dibi’, ban rang-barang se badha e bume sapaneka jugan.
Kemuliaan matahari lain dari pada kemuliaan bulan, dan kemuliaan bulan lain dari pada kemuliaan bintang-bintang, dan kemuliaan bintang yang satu berbeda dengan kemuliaan bintang yang lain.	Kabagusanna are ta’ padha sareng kabagusanna bulan. Tang-bintang jugan andhi’ kabagusanna dibi’. La’-mala’ kabagusanna bintang se settong ta’ padha sareng bintang laenna.
Demikianlah pula halnya dengan kebangkitan orang mati. Ditaburkan dalam kebinasaan, dibangkitkan dalam ketidakbinasaan.	Sapaneka jugan kabadha’anna reng-oreng mate se epaodhi’ pole. Badan se ekobur ganeka badan se bisa bucco’, nangeng badan se epaodhi’ pole ganeka badan se ta’ bisa rosak.
Ditaburkan dalam kehinaan, dibangkitkan dalam kemuliaan. Ditaburkan dalam kelemahan, dibangkitkan dalam kekuatan.	E bakto badan ganeka ekoburragi, badan ganeka juba’ ban tadha’ kakowadanna; nangeng e bakto epaodhi’ pole, daddi badan se bagus sareng kowat.
Yang ditaburkan adalah tubuh alamiah, yang dibangkitkan adalah tubuh rohaniah. Jika ada tubuh alamiah, maka ada pula tubuh rohaniah.	E bakto ekoburragi, badan ganeka badan se dhari dunnya; nangeng saamponna odhi’ pole, badan ganeka badan paparengnga Errohna Allah. Badha badan se dhari dunnya, ban badha badan se dhari Allah.
Seperti ada tertulis: "Manusia pertama, Adam menjadi makhluk yang hidup", tetapi Adam yang akhir menjadi roh yang menghidupkan.	E dhalem Alketab esebbuttagi sapaneka, "Manossa se dha’-adha’, iya areya Adam, daddi mahlok se odhi’," nangeng Adam se dhi-budhi enggi paneka Erroh se apareng odhi’.
Tetapi yang mula-mula datang bukanlah yang rohaniah, tetapi yang alamiah; kemudian barulah datang yang rohaniah.	Se dhateng kaadha’ se jasmani, banne se rohani. Se rohani dhateng jang budhiyan.
Manusia pertama berasal dari debu tanah dan bersifat jasmani, manusia kedua berasal dari sorga.	Adam se kapeng settong ekagabay dhari tana, nangeng Adam se nomer dhuwa’ asalla dhari sowarga.
Makhluk-makhluk alamiah sama dengan dia yang berasal dari debu tanah dan makhluk-makhluk sorgawi sama dengan Dia yang berasal dari sorga.	Reng-oreng dunnya paneka akadi Adam se kapeng settong, se ebadhi dhari tana, nangeng reng-oreng sowarga akadi Salerana se rabu dhari sowarga.
Sama seperti kita telah memakai rupa dari yang alamiah, demikian pula kita akan memakai rupa dari yang sorgawi.	Akadi sampeyan sareng kaula sadaja paneka padha sareng Adam se ebadhi dhari tana, pagi’ bakal daddiya akadi Salerana se dhari sowarga ka’issa’.
Saudara-saudara, inilah yang hendak kukatakan kepadamu, yaitu bahwa daging dan darah tidak mendapat bagian dalam Kerajaan Allah dan bahwa yang binasa tidak mendapat bagian dalam apa yang tidak binasa.	Maksod kaula, tan-taretan, sapaneka: badan se ekagabay dhari dhara sareng daging, ta’ bisa maso’ ka Dunnyana Allah Se Anyar; ban badan se bisa mate ta’ bisa daddi langgeng.
Sesungguhnya aku menyatakan kepadamu suatu rahasia: kita tidak akan mati semuanya, tetapi kita semuanya akan diubah,	Tetene roseya paneka: Ta’ sadajana sampeyan sareng kaula sadaja paneka mateya, nangeng sampeyan sareng kaula sadaja bakal aoba’a.
dalam sekejap mata, pada waktu bunyi nafiri yang terakhir. Sebab nafiri akan berbunyi dan orang-orang mati akan dibangkitkan dalam keadaan yang tidak dapat binasa dan kita semua akan diubah.	Parkara ganeka bakal kadaddiyana dadagan e dhalem bakto saparngedep, e bakto tarompet epamonye dhi-budhina. Sabab e bakto monyena tarompet ganeka ekaedhing, reng-oreng mate bakal epaodhi’a pole kalaban badan se langgeng, ban sampeyan sareng kaula sadaja bakal eoba’a.
Karena yang dapat binasa ini harus mengenakan yang tidak dapat binasa, dan yang dapat mati ini harus mengenakan yang tidak dapat mati.	Badan se bisa mate paneka kodu egante’e badan se ta’ bisa mate, ban badan se dhari dunnya paneka kodu egante’e badan se dhari sowarga.
Dan sesudah yang dapat binasa ini mengenakan yang tidak dapat binasa dan yang dapat mati ini mengenakan yang tidak dapat mati, maka akan genaplah firman Tuhan yang tertulis: "Maut telah ditelan dalam kemenangan.	Mon badan se bisa mate ampon egante’e badan se ta’ bisa mate, ban badan se dhari dunnya ampon egante’e badan se dhari sowarga, e bakto ganeka buru kalakon ponapa se esebbuttagi e dhalem Alketab, "Pate la epamosna; kamennangan la ekaolle!"
Hai maut di manakah kemenanganmu? Hai maut, di manakah sengatmu?"	"He, maot, e dhimma kamennanganna ba’na? He, maot, e dhimma sengnga’na ba’na?"
Sengat maut ialah dosa dan kuasa dosa ialah hukum Taurat.	Sengnga’na maot paneka dusa, ban dusa ajalannagi lakona lebat hokomma agama.
Tetapi syukur kepada Allah, yang telah memberikan kepada kita kemenangan oleh Yesus Kristus, Tuhan kita.	Nangeng sokkor ka Allah; Salerana marenge sampeyan sareng kaula sadaja kamennangan kalaban parantara’anna Guste Isa Almasih!
Karena itu, saudara-saudaraku yang kekasih, berdirilah teguh, jangan goyah, dan giatlah selalu dalam pekerjaan Tuhan! Sebab kamu tahu, bahwa dalam persekutuan dengan Tuhan jerih payahmu tidak sia-sia.	Daddi, tan-taretan se kakase! Sampeyan kodu kowat sareng koko. Ngereng terros alako pagu-onggu kaagem Pangeran, sabab sampeyan ampon oneng ja’ sadaja se elampa’agi sampeyan kaagem Pangeran paneka tadha’ se parcoma.
Kejarlah kasih itu dan usahakanlah dirimu memperoleh karunia-karunia Roh, terutama karunia untuk bernubuat.	Sampeyan kodu aehteyar sopaja taresna ka reng-oreng laen. Ban kodu aehteyar jugan kaangguy narema reng-paparengnga Errohna Allah, bi-lebbi kasangguban manapa’ na-rancanana Allah ka manossa.
Siapa yang berkata-kata dengan bahasa roh, tidak berkata-kata kepada manusia, tetapi kepada Allah. Sebab tidak ada seorangpun yang mengerti bahasanya; oleh Roh ia mengucapkan hal-hal yang rahasia.	Oreng se acaca ngangguy basa se ajib, oreng ganeka ta’ acaca ka manossa; oreng ganeka tor-mator ka Allah. Tadha’ oreng se ngarte ponapa se ekacaca oreng ganeka, sabab Errohna Allah se daddi sababba oreng ganeka ngoca’agi pa-ponapa se pera’ ekaonenge Allah dibi’.
Tetapi siapa yang bernubuat, ia berkata-kata kepada manusia, ia membangun, menasihati dan menghibur.	Sabaligga, oreng se manapa’ berta dhari Allah, manapa’ berta ganeka ka manossa; kaangguy makowat reng-oreng, kaangguy apareng samangat ka reng-oreng ganeka ban kaangguy alepor reng-oreng ganeka.
Siapa yang berkata-kata dengan bahasa roh, ia membangun dirinya sendiri, tetapi siapa yang bernubuat, ia membangun Jemaat.	Oreng se acaca ngangguy basa se ajib pera’ makowat aba’epon dibi’, dineng oreng se manapa’ berta dhari Allah nolong mamaju jema’at.
Aku suka, supaya kamu semua berkata-kata dengan bahasa roh, tetapi lebih dari pada itu, supaya kamu bernubuat. Sebab orang yang bernubuat lebih berharga dari pada orang yang berkata-kata dengan bahasa roh, kecuali kalau orang itu juga menafsirkannya, sehingga Jemaat dapat dibangun.	Saponapa saena ja’ sakenga sampeyan sadaja bisa abu-dhabu ngangguy acem-macem basa se ajib. Nangeng se paleng sae enggi paneka manabi sampeyan bisa aberta’agi na-rancanana Allah. Sabab oreng se manapa’ berta dhari Allah, araja’an dhari oreng se acaca ngangguy acem-macem basa se ajib; laen parkarana mon oreng se acaca ngangguy acem-macem basa se ajib ganeka bisa ajarna’agi ponapa se ekoca’agi ganeka, sopaja sadajana jema’at ngaolle mamfa’adda.
Jadi, saudara-saudara, jika aku datang kepadamu dan berkata-kata dengan bahasa roh, apakah gunanya itu bagimu, jika aku tidak menyampaikan kepadamu penyataan Allah atau pengetahuan atau nubuat atau pengajaran?	Mon ompamana kaula entar ka sampeyan ban kaula acaca ngangguy acem-macem basa se ajib, ponapa gunana ka sampeyan? Tadha’ gunana sakale! Laen parkarana mon kaula anyata’agi settong parnyata’an dhari Allah, otabana mon kaula nerrangngagi pa-ponapa parkara Allah, otabana mon kaula manapa’ berta dhari Allah, otabana mon kaula ngajar.
Sama halnya dengan alat-alat yang tidak berjiwa, tetapi yang berbunyi, seperti seruling dan kecapi--bagaimanakah orang dapat mengetahui lagu apakah yang dimainkan seruling atau kecapi, kalau keduanya tidak mengeluarkan bunyi yang berbeda?	Kas-pakakassa mosik se ta’ anyaba sakale, akadi soleng sareng calempong, mon monyena ta’ emaennagi epaterrang, kadi ponapa oreng se onenga nyanyeyan ponapa se emaennagi?
Atau, jika nafiri tidak mengeluarkan bunyi yang terang, siapakah yang menyiapkan diri untuk berperang?	Conto laenna pole: Mon tarompet epamonye ban-saromban, pasera se asadhiya’a mangkada aperrang?
Demikianlah juga kamu yang berkata-kata dengan bahasa roh: jika kamu tidak mempergunakan kata-kata yang jelas, bagaimanakah orang dapat mengerti apa yang kamu katakan? Kata-katamu sia-sia saja kamu ucapkan di udara!	Sapaneka jugan kasanggubanna sampeyan abu-dhabu ngangguy acem-macem basa se ajib. Mon sampeyan kalaban kasangguban ganeka adhabuwagi ca’-oca’ se ta’ terrang, tadha’ oreng settonga se ngarte ponapa se edhabuwagi sampeyan. Se edhabuwagi sampeyan bakal elanga tadha’ gunana.
Ada banyak--entah berapa banyak--macam bahasa di dunia; sekalipun demikian tidak ada satupun di antaranya yang mempunyai bunyi yang tidak berarti.	E dunnya paneka badha basa sabannya’na, nangeng tadha’ settonga dhari sa-basa ganeka se tadha’ artena.
Tetapi jika aku tidak mengetahui arti bahasa itu, aku menjadi orang asing bagi dia yang mempergunakannya dan dia orang asing bagiku.	Nangeng mon kaula ta’ ngarte ka caca se ekoca’agi oreng, oreng se ngangguy basa ganeka daddi oreng manca ka kaula; sapaneka jugan kaula ka aba’na.
Demikian pula dengan kamu: Kamu memang berusaha untuk memperoleh karunia-karunia Roh, tetapi lebih dari pada itu hendaklah kamu berusaha mempergunakannya untuk membangun Jemaat.	Parkara sampeyan dibi’, kaula oneng ja’ sampeyan ce’ terrona se narema’a reng-papareng dhari Errohna Allah. Nangeng se paleng otama sampeyan kodu aehteyar ngangguy kasangguban se bisa nolong mamaju jema’at.
Karena itu siapa yang berkata-kata dengan bahasa roh, ia harus berdoa, supaya kepadanya diberikan juga karunia untuk menafsirkannya.	Ganeka sababba oreng se acaca ngangguy basa se ajib, kodu nyo’on dhari Allah sopaja eparenge jugan kasangguban nerrangngagi ponapa se ekoca’agi ganeka.
Sebab jika aku berdoa dengan bahasa roh, maka rohkulah yang berdoa, tetapi akal budiku tidak turut berdoa.	Sabab mon kaula adu’a ngangguy basa se ajib, erroh kaula pajat adu’a, nangeng pekkeran kaula ta’ apa-ponapa.
Jadi, apakah yang harus kubuat? Aku akan berdoa dengan rohku, tetapi aku akan berdoa juga dengan akal budiku; aku akan menyanyi dan memuji dengan rohku, tetapi aku akan menyanyi dan memuji juga dengan akal budiku.	Daddi kaula kodu aponapa? Paneka’ se elakonana kaula: Kaula bakal adu’a bi’ erroh kaula, nangeng kaula bakal adu’a jugan bi’ pekkeran kaula. Kaula anyanye bi’ erroh kaula, nangeng kaula anyanye jugan bi’ pekkeran kaula.
Sebab, jika engkau mengucap syukur dengan rohmu saja, bagaimanakah orang biasa yang hadir sebagai pendengar dapat mengatakan "amin" atas pengucapan syukurmu? Bukankah ia tidak tahu apa yang engkau katakan?	Sabab mon sampeyan asokkor ka Allah bi’ errohna malolo, ban badha oreng laen se ta’ ngarte basa se ajib se dhari Errohna Allah ganeka, oreng ganeka ta’ kera ngoca’, "Amin" ka du’a sokkorra sampeyan ganeka; polana oreng ganeka ta’ oneng ponapa se edhabuwagi sampeyan.
Sebab sekalipun pengucapan syukurmu itu sangat baik, tetapi orang lain tidak dibangun olehnya.	Maske du’a sokkorra sampeyan ka Pangeran ganeka ce’ saena, nangeng du’a ganeka tadha’ gunana sakale ka oreng laen.
Aku mengucap syukur kepada Allah, bahwa aku berkata-kata dengan bahasa roh lebih dari pada kamu semua.	Kaula asokkor ka Allah polana kaula dibi’ bisa acaca ngangguy acem-macem basa se ajib, aonengan dhari sampeyan sadaja.
Tetapi dalam pertemuan Jemaat aku lebih suka mengucapkan lima kata yang dapat dimengerti untuk mengajar orang lain juga, dari pada beribu-ribu kata dengan bahasa roh.	Nangeng e dhalem kompolan-kompolan kaangguy nyemba ka Pangeran, kaula asoka’an ngangguy oca’ lema keccap se oreng laen bisa ngarte katembang ngangguy oca’ abun-ebun e dhalem basa se ajib. Kaula ango’an kantha ganeka sopaja kaula bisa ngajar oreng.
Saudara-saudara, janganlah sama seperti anak-anak dalam pemikiranmu. Jadilah anak-anak dalam kejahatan, tetapi orang dewasa dalam pemikiranmu!	Tan-taretan! Sampeyan ja’ apekker akadi na’-kana’. E dhalem parkara kajahadan, sampeyan kodu teptep akadi na’-kana’ kene’. Nangeng e dhalem carana mekker, sampeyan kodu akadi oreng se ampon dibasa.
Dalam hukum Taurat ada tertulis: "Oleh orang-orang yang mempunyai bahasa lain dan oleh mulut orang-orang asing Aku akan berbicara kepada bangsa ini, namun demikian mereka tidak akan mendengarkan Aku, firman Tuhan."	E dhalem Alketab esebbuttagi sapaneka, "Pangeran adhabu, ‘Kalaban parantara’anna reng-oreng se acaca ngangguy basa se ajib, Sengko’ acaca’a ka Tang ommat reya. La’-mala’ kalaban parantara’anna reng-oreng manca, Sengko’ acaca’a ka Tang ommat; maske kantha jareya, Tang ommat ta’ endha’ ngedhingngagi Tang caca keya.’"
Karena itu karunia bahasa roh adalah tanda, bukan untuk orang yang beriman, tetapi untuk orang yang tidak beriman; sedangkan karunia untuk bernubuat adalah tanda, bukan untuk orang yang tidak beriman, tetapi untuk orang yang beriman.	Daddi papareng kaangguy acaca ngangguy acem-macem basa se ajib ganeka menangka tandha ka reng-oreng se ta’ parcaja, banne ka oreng se parcaja. Ban papareng kaangguy notorragi rancanana Allah ka manossa paneka menangka tandha ka oreng se parcaja, banne ka oreng se ta’ parcaja.
Jadi, kalau seluruh Jemaat berkumpul bersama-sama dan tiap-tiap orang berkata-kata dengan bahasa roh, lalu masuklah orang-orang luar atau orang-orang yang tidak beriman, tidakkah akan mereka katakan, bahwa kamu gila?	Daddi, mon saompamana e dhalem kompolanna jema’at, jema’at ganeka sadajana acaca ngangguy basa se ajib, pas dhateng reng-oreng lowar, otabana reng-oreng se banne Kristen, tanto reng-oreng ganeka nyangka sampeyan gila sadaja!
Tetapi kalau semua bernubuat, lalu masuk orang yang tidak beriman atau orang baru, ia akan diyakinkan oleh semua dan diselidiki oleh semua;	Nangeng manabi sampeyan notorragi berta dhari Allah, pas dhateng oreng se banne Kristen otabana oreng lowar, pa-ponapa se eberta’agi sampeyan ganeka sadaja bakal noduwagiya sa-dusana reng-oreng ganeka ban andaddiyagi reng-oreng ganeka apangrasa ka sa-dusana.
segala rahasia yang terkandung di dalam hatinya akan menjadi nyata, sehingga ia akan sujud menyembah Allah dan mengaku: "Sungguh, Allah ada di tengah-tengah kamu."	Pa-ponapa se ta’ etengale oreng e dhalem atena bakal enyata’agiya, kantos oreng ganeka pas marendha sarta nyemba ka Allah. Oreng ganeka bakal ngakone ja’ Allah lerres badha e antarana sampeyan ongguwan.
Jadi bagaimana sekarang, saudara-saudara? Bilamana kamu berkumpul, hendaklah tiap-tiap orang mempersembahkan sesuatu: yang seorang mazmur, yang lain pengajaran, atau penyataan Allah, atau karunia bahasa roh, atau karunia untuk menafsirkan bahasa roh, tetapi semuanya itu harus dipergunakan untuk membangun.	Tan-taretan! Daddi ponapa artena ganeka sadaja? Mon sampeyan akompol abakteya ka Pangeran, badha se anyanye, badha se ngajar, badha se aberta’agi pa-ponapa se dhari Allah, badha se acaca ngangguy basa se ajib, ban badha se nerrangngagi ponapa se ekoca’agi ganeka. Nangeng ganeka sadaja kodu elakone kaangguy ngajar ban kaangguy kabecce’anna sadajana.
Jika ada yang berkata-kata dengan bahasa roh, biarlah dua atau sebanyak-banyaknya tiga orang, seorang demi seorang, dan harus ada seorang lain untuk menafsirkannya.	Mon badha se abu-dhabuwa ngangguy basa se ajib, se abu-dhabu kodu kadhuwa saos, otabana paleng bannya’ katello, agilir. Ban kodu badha oreng se nerrangngagi ponapa se ekoca’agi oreng se abu-dhabu ganeka.
Jika tidak ada orang yang dapat menafsirkannya, hendaklah mereka berdiam diri dalam pertemuan Jemaat dan hanya boleh berkata-kata kepada dirinya sendiri dan kepada Allah.	Mon tadha’ se bisa nerrangngagi, reng-oreng se abu-dhabu ngangguy basa se ajib ganeka kodu neng-enneng e dhalem kompolan ganeka, ja’ abu-dhabu. Dinggal me’ olle abu-dhabu e dhalem panggaliyanna saos ka Allah.
Tentang nabi-nabi--baiklah dua atau tiga orang di antaranya berkata-kata dan yang lain menanggapi apa yang mereka katakan.	Oreng kadhuwa otaba katello se kaagungan berta dhari Allah kodu manapa’ berta ganeka sabatara se laen gi’ nembang ponapa se edhabuwagiya ganeka.
Tetapi jika seorang lain yang duduk di situ mendapat penyataan, maka yang pertama itu harus berdiam diri.	Nangeng saompamana berta dhari Allah dhateng ka oreng laen se alenggi e kompolan ganeka, oreng se teppa’na abu-dhabu kodu ambu.
Sebab kamu semua boleh bernubuat seorang demi seorang, sehingga kamu semua dapat belajar dan beroleh kekuatan.	Kalaban sapaneka, Tan-taretan sadaja, agilir gan settong, bisa manapa’ berta dhari Allah; sopaja sadaja bisa narema pangajaran ban atamba parcaja.
Karunia nabi takluk kepada nabi-nabi.	Papareng dhari Erroh kaangguy manapa’ berta dhari Allah bisa eator sareng oreng se manapa’ berta ganeka.
Sebab Allah tidak menghendaki kekacauan, tetapi damai sejahtera.	Allah paneka Allah se kasokan ka katarteban, banne Allah se kasokan ka kabadha’an se salbut. Noro’ kapprana e dhalem sadajana jema’adda Allah,
Sama seperti dalam semua Jemaat orang-orang kudus, perempuan-perempuan harus berdiam diri dalam pertemuan-pertemuan Jemaat. Sebab mereka tidak diperbolehkan untuk berbicara. Mereka harus menundukkan diri, seperti yang dikatakan juga oleh hukum Taurat.	babine’an kodu neng-enneng, ta’ acaca’an, e bakto kompolanna jema’at. Babine’an ta’ eedine acaca. Ta’ kengeng neggu’ pimpinan; ganeka menorot hokomma agama.
Jika mereka ingin mengetahui sesuatu, baiklah mereka menanyakannya kepada suaminya di rumah. Sebab tidak sopan bagi perempuan untuk berbicara dalam pertemuan Jemaat.	Mon badha se terro etanya’agiya, babine’an kodu atanya ka lakena e compo’na. Matodhusan parana mon badha babine’ acaca e dhalem kompolanna jema’at.
Atau adakah firman Allah mulai dari kamu? Atau hanya kepada kamu sajakah firman itu telah datang?	Ponapa dhabuna Allah dhatengnga dhari sampeyan? Otabana ponapa dhabu gapaneka pera’ epanapa’ ka sampeyan?
Jika seorang menganggap dirinya nabi atau orang yang mendapat karunia rohani, ia harus sadar, bahwa apa yang kukatakan kepadamu adalah perintah Tuhan.	Mon badha oreng se apangrasa gadhuwan papareng kaangguy manapa’ berta dhari Allah, otabana mon gadhuwan papareng laenna dhari Errohna Allah, oreng ganeka kodu apangrasa ja’ ponapa se etoles kaula paneka papakon dhari Pangeran.
Tetapi jika ia tidak mengindahkannya, janganlah kamu mengindahkan dia.	Nangeng mon badha se ta’ poron narema paneka, oreng ganeka ta’ osa parduli.
Karena itu, saudara-saudaraku, usahakanlah dirimu untuk memperoleh karunia untuk bernubuat dan janganlah melarang orang yang berkata-kata dengan bahasa roh.	Daddi, tan-taretan, ngereng aehteyar kaangguy manapa’ berta dhari Allah, nangeng ja’ alarang oreng se acaca’a ngangguy acem-macem basa se ajib.
Tetapi segala sesuatu harus berlangsung dengan sopan dan teratur.	Nangeng sadajana kodu elakone kalaban sae sareng tarteb.
Sekalipun aku dapat berkata-kata dengan semua bahasa manusia dan bahasa malaikat, tetapi jika aku tidak mempunyai kasih, aku sama dengan gong yang berkumandang dan canang yang gemerincing.	Maske kaula bisa acaca ngangguy acem-macem basana manossa, la’-mala’ ngangguy basana malaekat sakale, tape mon kaula ta’ taresna ka oreng laen, caca kaula ganeka namong padha sareng monye se kaja tape tadha’ artena.
Sekalipun aku mempunyai karunia untuk bernubuat dan aku mengetahui segala rahasia dan memiliki seluruh pengetahuan; dan sekalipun aku memiliki iman yang sempurna untuk memindahkan gunung, tetapi jika aku tidak mempunyai kasih, aku sama sekali tidak berguna.	Maske kaula penter aberta’agi kabar dhari Allah, ban ngarte sadajana parkara se lem-dhalem, ban oneng ka ponapa’a saos sarta ce’ parcajana ka Allah kantos bisa ngalle gunong, nangeng mon kaula ta’ taresna ka reng-oreng laenna, kaula tadha’ artena.
Dan sekalipun aku membagi-bagikan segala sesuatu yang ada padaku, bahkan menyerahkan tubuhku untuk dibakar, tetapi jika aku tidak mempunyai kasih, sedikitpun tidak ada faedahnya bagiku.	Maske sadajana dhi’-andhi’ kaula bi’ kaula ekasandhekka ka oreng mesken, ban kaula massra’agi badan kaula kaangguy eobbar, nangeng kaula ta’ taresna ka reng-oreng laen, ganeka sadaja tadha’ gunana sakale.
Kasih itu sabar; kasih itu murah hati; ia tidak cemburu. Ia tidak memegahkan diri dan tidak sombong.	Oreng se taresna ka reng-oreng laenna, sabbar ban becce’ ate. Oreng ganeka ta’ tamburuwan parana, ta’ dujan asebbal, ta’ sombong.
Ia tidak melakukan yang tidak sopan dan tidak mencari keuntungan diri sendiri. Ia tidak pemarah dan tidak menyimpan kesalahan orang lain.	Ta’ angko, ta’ kasar, ta’ maksa oreng laen norodi karebba aba’epon, jugan ta’ ceppet peggel, ban ta’ agandhu’ sake’ ate.
Ia tidak bersukacita karena ketidakadilan, tetapi karena kebenaran.	Oreng se taresna ka oreng laen ta’ lebur ka kajahadan, se ekaleburi namong kabecce’an.
Ia menutupi segala sesuatu, percaya segala sesuatu, mengharapkan segala sesuatu, sabar menanggung segala sesuatu.	Oreng ganeka kowat ngadhebbi ponapa’a saos ban parcaja ka barang se paleng sae e dhalem saneyap oreng; e dhalem kabadha’an ponapa saos oreng se taresna ka oreng laen ta’ oneng kaelangan pangarebbanna ban sabbar anante’ ponapa saos.
Sebab pengetahuan kita tidak lengkap dan nubuat kita tidak sempurna.	Sabab pangataowanna sampeyan sareng kaula sadaja sarta kasangguban manapa’ berta dhari Allah, gi’ korang samporna.
Tetapi jika yang sempurna tiba, maka yang tidak sempurna itu akan lenyap.	Bakal dhapa’a baktona Allah manyamporna sadajana, ban se ta’ samporna ganeka bakal elanga.
Ketika aku kanak-kanak, aku berkata-kata seperti kanak-kanak, aku merasa seperti kanak-kanak, aku berpikir seperti kanak-kanak. Sekarang sesudah aku menjadi dewasa, aku meninggalkan sifat kanak-kanak itu.	E bakto kaula gi’ kana’, kaula acaca akadi na’-kana’, kaula gadhuwan parasa’an akadi na’-kana’ sareng apekker akadi na’-kana’. Samangken kaula ampon dibasa, tengka guli kaula se gi’ kana’na bi’ kaula ampon ebuwang.
Karena sekarang kita melihat dalam cermin suatu gambaran yang samar-samar, tetapi nanti kita akan melihat muka dengan muka. Sekarang aku hanya mengenal dengan tidak sempurna, tetapi nanti aku akan mengenal dengan sempurna, seperti aku sendiri dikenal.	Se etengale sampeyan sareng kaula sadaja samangken paneka akadi jang-bajangan se orem e kaca. Nangeng dhaggi’ sampeyan sareng kaula sadaja bakal nengalana se saongguna ban sajarna’na. Samangken kaula gi’ ta’ oneng sadajana, nangeng dhaggi’ kaula bakal onenga ponapa’a saos akadi Allah se ngagali sadajana parkara kaula.
Demikianlah tinggal ketiga hal ini, yaitu iman, pengharapan dan kasih, dan yang paling besar di antaranya ialah kasih.	Daddi, kaangguy samangken paneka badha tello’ parkara se kodu teptep elakone sampeyan sareng kaula sadaja: parcaja, ngarep sareng taresna. Se paleng penting dhari se tatello’ ganeka enggi paneka taresna ka reng-oreng laen.
Sekarang tentang karunia-karunia Roh. Aku mau, saudara-saudara, supaya kamu mengetahui kebenarannya.	Samangken parkara reng-paparengnga Errohna Allah. Kaula ngarep sampeyan oneng parkara ganeka se salerressa.
Kamu tahu, bahwa pada waktu kamu masih belum mengenal Allah, kamu tanpa berpikir ditarik kepada berhala-berhala yang bisu.	Kaemodi ja’ e bakto sampeyan gi’ ta’ oneng ka Guste Isa, sampeyan gi’ ekenneng pangaro noro’ brahala se buwi.
Karena itu aku mau meyakinkan kamu, bahwa tidak ada seorangpun yang berkata-kata oleh Roh Allah, dapat berkata: "Terkutuklah Yesus!" dan tidak ada seorangpun, yang dapat mengaku: "Yesus adalah Tuhan", selain oleh Roh Kudus.	Sampeyan kodu oneng ja’ oreng se epimpin Errohna Allah ta’ bisa ngoca’, "Mandar ta’ salamedda Isa!" Sapaneka jugan tadha’ oreng se bisa ngoca’, "Isa reya Pangeran," mon oreng ganeka ta’ epimpin Errohna Allah.
Ada rupa-rupa karunia, tetapi satu Roh.	Badha acem-macem papareng dhari Errohna Allah, nangeng sadajana eparengngagi sareng Erroh se settong.
Dan ada rupa-rupa pelayanan, tetapi satu Tuhan.	Badha acem-macem lalakon kaangguy ngabdi ka Pangeran, nangeng Pangeran se eabdi ganeka, Pangeran se settong jugan!
Dan ada berbagai-bagai perbuatan ajaib, tetapi Allah adalah satu yang mengerjakan semuanya dalam semua orang.	Badha acem-macem cara ngalakone lalakonna Pangeran, nangeng se apareng kakowadan kaangguy lalakon ganeka ka saneyap oreng Allah se settong ganeka jugan.
Tetapi kepada tiap-tiap orang dikaruniakan penyataan Roh untuk kepentingan bersama.	Kaangguy kabecce’anna sampeyan sareng kaula sadaja, Errohna Allah ngastane lako e dhalem saneyap oreng sacara bi’-dibi’.
Sebab kepada yang seorang Roh memberikan karunia untuk berkata-kata dengan hikmat, dan kepada yang lain Roh yang sama memberikan karunia berkata-kata dengan pengetahuan.	Oreng se settong sareng Errohna Allah ganeka eparenge kasangguban acaca kalaban kobasa. Ka se laen Erroh se settong ganeka jugan apareng kasangguban nerrangngagi parkara Allah.
Kepada yang seorang Roh yang sama memberikan iman, dan kepada yang lain Ia memberikan karunia untuk menyembuhkan.	Erroh se settong ganeka jugan marenge oreng se settong kasangguban se lowar biyasa kaangguy parcaja ka Almasih; dineng ka se laen Erroh ganeka apareng kobasa mabaras oreng.
Kepada yang seorang Roh memberikan kuasa untuk mengadakan mujizat, dan kepada yang lain Ia memberikan karunia untuk bernubuat, dan kepada yang lain lagi Ia memberikan karunia untuk membedakan bermacam-macam roh. Kepada yang seorang Ia memberikan karunia untuk berkata-kata dengan bahasa roh, dan kepada yang lain Ia memberikan karunia untuk menafsirkan bahasa roh itu.	Ka oreng se settong eparenge kobasa mabadha kaajiban ban ka se laen eparenge kasangguban notorragi pa-ponapa se daddi rancanana Allah. Ka se laen pole Erroh gapaneka apareng kasangguban abida’agi se ka’imma papareng dhari Errohna Allah ban se ka’imma se banne. Badha se eparenge kasangguban acaca ngangguy acem-macem basa se ajib, ban badha pole se eparenge kasangguban nerrangngagi sa-basa ganeka.
Tetapi semuanya ini dikerjakan oleh Roh yang satu dan yang sama, yang memberikan karunia kepada tiap-tiap orang secara khusus, seperti yang dikehendaki-Nya.	Ganeka sadaja elampa’agi Erroh se settong ganeka jugan; saneyap oreng narema papareng bang-sebang menorot kasokanna Erroh ganeka dibi’.
Karena sama seperti tubuh itu satu dan anggota-anggotanya banyak, dan segala anggota itu, sekalipun banyak, merupakan satu tubuh, demikian pula Kristus.	Almasih paneka sapertena badanna manossa; badan ganeka settong, nangeng anggotana bannya’. Sadajana anggota ganeka sanare bannya’, nangeng aropa settong badan.
Sebab dalam satu Roh kita semua, baik orang Yahudi, maupun orang Yunani, baik budak, maupun orang merdeka, telah dibaptis menjadi satu tubuh dan kita semua diberi minum dari satu Roh.	Sapaneka jugan sampeyan sareng kaula sadaja, se Yahudi ban se banne Yahudi, nor-dunor otabana oreng mardika; sampeyan sareng kaula sadaja ampon ebaptis sareng Erroh se settong ka’issa’, sopaja sampeyan sareng kaula sadaja epadaddi settong e badanna Almasih ganeka. Sampeyan sareng kaula sadaja jugan ngalame sadajana Erroh se settong ganeka.
Karena tubuh juga tidak terdiri dari satu anggota, tetapi atas banyak anggota.	Sabab badan ganeka dibi’ anggotana bannya’, banne pera’ settong.
Andaikata kaki berkata: "Karena aku bukan tangan, aku tidak termasuk tubuh", jadi benarkah ia tidak termasuk tubuh?	Mon soko ngoca’, "Sengko’ banne tanang, daddi sengko’ banne bagiyanna badan," ganeka ta’ agandhu’ arte ja’ soko ganeka banne bagiyanna badan.
Dan andaikata telinga berkata: "Karena aku bukan mata, aku tidak termasuk tubuh", jadi benarkah ia tidak termasuk tubuh?	Ban mon kopeng ngoca’. "Sarrena sengko’ banne mata, daddi sengko’ banne bagiyanna badan," ganeka jugan ta’ agandhu’ arte ja’ kopeng ganeka banne bagiyanna badan.
Andaikata tubuh seluruhnya adalah mata, di manakah pendengaran? Andaikata seluruhnya adalah telinga, di manakah penciuman?	Ja’ sakenga sadajana bagiyanna badan paneka namong mata malolo, kadi ponapa badan ganeka se bisa’a ngedhing? Otabana ja’ sakenga badan ganeka sadajana kopeng malolo, kadi ponapa badan se bisa’a nyeyom?
Tetapi Allah telah memberikan kepada anggota, masing-masing secara khusus, suatu tempat pada tubuh, seperti yang dikehendaki-Nya.	Sampeyan sareng kaula sadaja padha oneng ja’ Allah nyaba’ ta-anggota ganeka ka badan. Sadaja padha esaba’ e kennengnganna bang-sebang sareng Allah menorot kasokanna.
Andaikata semuanya adalah satu anggota, di manakah tubuh?	Mon sadajana namong settong anggota saos, se ka’imma se enyamae badan?
Memang ada banyak anggota, tetapi hanya satu tubuh.	Daddi pajat anggotana bannya’, nangeng badanna pera’ settong.
Jadi mata tidak dapat berkata kepada tangan: "Aku tidak membutuhkan engkau." Dan kepala tidak dapat berkata kepada kaki: "Aku tidak membutuhkan engkau."	Daddi, mata ta’ kengeng ngoca’ ka tanang, "Sengko’ ta’ parlo ka ba’na!" otabana cethak ngoca’ ka soko, "Sengko’ ta’ parlo ka ba’na!"
Malahan justru anggota-anggota tubuh yang nampaknya paling lemah, yang paling dibutuhkan.	Sabaligga, ta-anggotana badan se eanggep tadha’ kakowadanna ganeka, padha talebat ekaparlo;
Dan kepada anggota-anggota tubuh yang menurut pemandangan kita kurang terhormat, kita berikan penghormatan khusus. Dan terhadap anggota-anggota kita yang tidak elok, kita berikan perhatian khusus.	ban ta-anggotana badan se bi’ sampeyan sareng kaula sadaja eanggep tadha’ argana, la’-mala’ se paleng eargai bi’ sampeyan sareng kaula sadaja. Ta-anggotana badan se ta’ lebur abasanna, la’-mala’ se paleng egateyagi bi’ sampeyan sareng kaula sadaja.
Hal itu tidak dibutuhkan oleh anggota-anggota kita yang elok. Allah telah menyusun tubuh kita begitu rupa, sehingga kepada anggota-anggota yang tidak mulia diberikan penghormatan khusus,	Ta-anggotana badan se lebur abasanna, ta’ parlo epekker bi’ sampeyan sareng kaula sadaja. Badanna sampeyan sareng kaula sadaja paneka ampon esoson eator sareng Allah, kantos ta-anggotana se ta’ pate arga eargai alebbiyan dhari laenna.
supaya jangan terjadi perpecahan dalam tubuh, tetapi supaya anggota-anggota yang berbeda itu saling memperhatikan.	Kalaban sapaneka badan ganeka ta’ egibagi; saneyap anggota padha saleng mekkere laenna.
Karena itu jika satu anggota menderita, semua anggota turut menderita; jika satu anggota dihormati, semua anggota turut bersukacita.	Mon anggota se settong nanggung sossa, se laen noro’ sossa jugan; mon anggota se settong ealem, se laen noro’ perak.
Kamu semua adalah tubuh Kristus dan kamu masing-masing adalah anggotanya.	Sampeyan sadaja paneka badanna Almasih, ban sampeyan bang-sebang anggotana badan ganeka.
Dan Allah telah menetapkan beberapa orang dalam Jemaat: pertama sebagai rasul, kedua sebagai nabi, ketiga sebagai pengajar. Selanjutnya mereka yang mendapat karunia untuk mengadakan mujizat, untuk menyembuhkan, untuk melayani, untuk memimpin, dan untuk berkata-kata dalam bahasa roh.	Sapaneka jugan e dhalem jema’at, Allah ampon nantowagi kennengnganna reng-oreng se acem-macem: dha’-adha’ sul-rasul; nomer dhuwa’ bi-nabbi, nomer tello’ ru-guru, pas reng-oreng se mabadha kaajiban-kaajiban, saamponna ganeka reng-oreng se eparenge kasangguban mabaras oreng, otabana kaangguy nolong oreng laen, otabana kaangguy mimpin, otabana kaangguy acaca ngangguy acem-macem basa se ajib.
Adakah mereka semua rasul, atau nabi, atau pengajar? Adakah mereka semua mendapat karunia untuk mengadakan mujizat,	Reng-oreng ganeka banne rasul sadaja, banne sadajana nabbi otaba guru. Ta’ sadajana gadhuwan kobasa mabadha kaajiban,
atau untuk menyembuhkan, atau untuk berkata-kata dalam bahasa roh, atau untuk menafsirkan bahasa roh?	otabana mabarasa oreng, otabana kaangguy acaca acem-macem basa se ajib, otabana kaangguy ngarte’e sa-basa ganeka.
Jadi berusahalah untuk memperoleh karunia-karunia yang paling utama. Dan aku menunjukkan kepadamu jalan yang lebih utama lagi.	Lantaran ganeka, ngereng sampeyan aehteyar pagu-onggu kaangguy ngaolle reng-paparengnga Allah se paleng otama. Nangeng e baba paneka kaula noduwana sampeyan jalan se paleng sae.
Jadilah pengikutku, sama seperti aku juga menjadi pengikut Kristus.	Tero kaula, akadi kaula jugan nero Almasih.
Aku harus memuji kamu, sebab dalam segala sesuatu kamu tetap mengingat akan aku dan teguh berpegang pada ajaran yang kuteruskan kepadamu.	Kaula ngalem sampeyan polana sampeyan terros emot ka kaula ban atoro’ ka pangajaran kaula.
Tetapi aku mau, supaya kamu mengetahui hal ini, yaitu Kepala dari tiap-tiap laki-laki ialah Kristus, kepala dari perempuan ialah laki-laki dan Kepala dari Kristus ialah Allah.	Tape gi’ badha settong parkara se kodu ekaonenge sampeyan, enggi paneka ja’ se daddi kapalana saneyap oreng lalake’ enggi paneka Almasih; se daddi kapalana bine enggi paneka lakena, ban se daddi kapalana Almasih enggi paneka Allah.
Tiap-tiap laki-laki yang berdoa atau bernubuat dengan kepala yang bertudung, menghina kepalanya.	Mon oreng lalake’ e bakto adu’a otaba e bakto manapa’ berta dhari Allah e adha’na oreng se bannya’, ngangguy burgu’, oreng ganeka ya-nyeya Almasih.
Tetapi tiap-tiap perempuan yang berdoa atau bernubuat dengan kepala yang tidak bertudung, menghina kepalanya, sebab ia sama dengan perempuan yang dicukur rambutnya.	Ban mon oreng babine’ e bakto adu’a otaba e bakto manapa’ berta dhari Allah e adha’na oreng se bannya’, ta’ aburgu’an, babine’ ganeka ya-nyeya lakena se daddi kapalana aba’na. Ganeka padha saos sareng manabi babine’ ganeka ecokor obu’na.
Sebab jika perempuan tidak mau menudungi kepalanya, maka haruslah ia juga menggunting rambutnya. Tetapi jika bagi perempuan adalah penghinaan, bahwa rambutnya digunting atau dicukur, maka haruslah ia menudungi kepalanya.	Sabab mon babine’ ta’ poron aburgu’an lebbi bagus obu’na egunteng. Nangeng mon babine’ ecokor cethagga otaba egunteng obu’na, ganeka padha ban panyeya’an ka aba’na. Daddi, lebbi bagus babine’ ganeka aburgu’an.
Sebab laki-laki tidak perlu menudungi kepalanya: ia menyinarkan gambaran dan kemuliaan Allah. Tetapi perempuan menyinarkan kemuliaan laki-laki.	Lalake’ ta’ osa adhung-kodhung, sabab lalake’ paneka gambaranna pribadhi sareng kaagunganna Allah. Nangeng babine’ agambarragi kaagunganna oreng lalake’,
Sebab laki-laki tidak berasal dari perempuan, tetapi perempuan berasal dari laki-laki.	sabab lalke’ ta’ ebadhi dhari babine’, sabaligga babine’ se ebadhi dhari lalake’.
Dan laki-laki tidak diciptakan karena perempuan, tetapi perempuan diciptakan karena laki-laki.	Jugan lalake’ ta’ ebadhi kaangguy kaparlowanna babine’, sabaligga babine’ ebadhi kaangguy kaparlowanna lalake’.
Sebab itu, perempuan harus memakai tanda wibawa di kepalanya oleh karena para malaikat.	Daddi, kaangguy masenneng para malaekat, babine’ kodu aburgu’, menangka tandha ja’ aba’na badha e dhalem kakobasa’anna lakena.
Namun demikian, dalam Tuhan tidak ada perempuan tanpa laki-laki dan tidak ada laki-laki tanpa perempuan.	Maske sapaneka, e dhalem odhi’na sampeyan sareng kaula sadaja menangka oreng Kristen, babine’ ta’ odhi’ kadibi’, leppas dhari lalake’, sapaneka jugan lalake’ ta’ odhi’ kadibi’, leppas dhari babine’.
Sebab sama seperti perempuan berasal dari laki-laki, demikian pula laki-laki dilahirkan oleh perempuan; dan segala sesuatu berasal dari Allah.	Sabab maske babine’ se kapeng settong ebadhi dhari lalake’, nangeng saamponna ganeka lalake’ lahir dhari babine’ ban sadajana se badha paneka dhari Allah asalla.
Pertimbangkanlah sendiri: Patutkah perempuan berdoa kepada Allah dengan kepala yang tidak bertudung?	Ngereng sampeyan dibi’ mekker parkara paneka: Ponapa sae oreng babine’ adu’a ka Allah e adha’na oreng se bannya’ ta’ kalaban aburgu’an?
Bukankah alam sendiri menyatakan kepadamu, bahwa adalah kehinaan bagi laki-laki, jika ia berambut panjang,	Dhari pangalaman omom sampeyan ampon eajari ja’ manabi lalake’ obu’na lanjang, ganeka korang patot.
tetapi bahwa adalah kehormatan bagi perempuan, jika ia berambut panjang? Sebab rambut diberikan kepada perempuan untuk menjadi penudung.	Nangeng monggu ka babine’, obu’ ganeka aropa papareng kaangguy notobi cethagga ban obu’ lanjang aropa settong kagumbira’an.
Tetapi jika ada orang yang mau membantah, kami maupun Jemaat-jemaat Allah tidak mempunyai kebiasaan yang demikian.	Daddi mon badha se atokara parkara paneka, kaula pera’ bisa ngoca’ ja’ sampeyan sareng kaula sadaja otabana jema’at-jema’adda Allah laenna, biyasana namong gadhuwan settong kabiyasa’an gapaneka e dhalem jema’at; laen dhari ganeka tadha’ pole.
Dalam peraturan-peraturan yang berikut aku tidak dapat memuji kamu, sebab pertemuan-pertemuanmu tidak mendatangkan kebaikan, tetapi mendatangkan keburukan.	Parkara se kasebbut e baba paneka, kaula ta’ ngalem sampeyan. Kompolan kabakteyanna sampeyan ta’ madhateng kabagusan; tabaligga, madhateng se ta’ sae.
Sebab pertama-tama aku mendengar, bahwa apabila kamu berkumpul sebagai Jemaat, ada perpecahan di antara kamu, dan hal itu sedikit banyak aku percaya.	Se ekaedhing kaula dha’-adha’na enggi paneka e dhalem kompolan-kompolanna sampeyan badha golongan-golongan se amosowan. Ban noro’ pamanggi kaula sakone’ bannya’ ganeka badha lerressa.
Sebab di antara kamu harus ada perpecahan, supaya nyata nanti siapakah di antara kamu yang tahan uji.	Pajat ampon sapantessa sampeyan acapecca, sopaja epanggi dhaggi’ pasera reng-oreng Kristen se salerressa.
Apabila kamu berkumpul, kamu bukanlah berkumpul untuk makan perjamuan Tuhan.	Nangeng e bakto sampeyan apol-kompol, sampeyan banne mabadha dhadha’aranna Pangeran.
Sebab pada perjamuan itu tiap-tiap orang memakan dahulu makanannya sendiri, sehingga yang seorang lapar dan yang lain mabuk.	Sabab e bakto adha’ar, sampeyan padha saleng rebbu’ ngala’ se edha’ara bang-sebang, sampe’ badha oreng se ta’ melo bagiyan, dineng oreng laenna kantos mabu’.
Apakah kamu tidak mempunyai rumah sendiri untuk makan dan minum? Atau maukah kamu menghinakan Jemaat Allah dan memalukan orang-orang yang tidak mempunyai apa-apa? Apakah yang kukatakan kepada kamu? Memuji kamu? Dalam hal ini aku tidak memuji.	Aponapa me’ sapaneka? Sampeyan gu ta’ padha kaagungan compo’? Daddi bisa adha’ar sareng ngenom e compo’na! Otabana ponapa sampeyan ya’-nyeya’a jema’adda Allah ban matodhusana reng-oreng mesken? Ponapa se ekoca’agiya kaula ka sampeyan? Kodu ngalem sampeyan? Bunten! Maske kadi ponapa kaula ta’ ngalemma sampeyan.
Sebab apa yang telah kuteruskan kepadamu, telah aku terima dari Tuhan, yaitu bahwa Tuhan Yesus, pada malam waktu Ia diserahkan, mengambil roti	Sabab se eajarragi kaula ka sampeyan, kaula olle narema dhari Guste Isa dibi’: ja’ e malem ganeka, e bakto Guste Isa ekiyanadi, Salerana mondhut roti,
dan sesudah itu Ia mengucap syukur atasnya; Ia memecah-mecahkannya dan berkata: "Inilah tubuh-Ku, yang diserahkan bagi kamu; perbuatlah ini menjadi peringatan akan Aku!"	ban saamponna asokkor ka Allah polana roti ganeka, Salerana ba’-nyeba’ roti ganeka bi’ astana, laju adhabu, "Areya’ Tang badan se epassra’agi kaangguy ba’na. Kaenga’e Sengko’ kalaban ajalannagi kantha reya."
Demikian juga Ia mengambil cawan, sesudah makan, lalu berkata: "Cawan ini adalah perjanjian baru yang dimeteraikan oleh darah-Ku; perbuatlah ini, setiap kali kamu meminumnya, menjadi peringatan akan Aku!"	Sapaneka jugan saamponna lastare se adha’ar, Salerana mondhut pialana anggur, laju adhabu, "Anggur reya parjanjiyanna Allah se anyar, eessa’agi ban Tang dhara. Sabban ba’na ngenom reya, jalannagi jareya kaangguy ngenga’e Sengko’."
Sebab setiap kali kamu makan roti ini dan minum cawan ini, kamu memberitakan kematian Tuhan sampai Ia datang.	Pajat sabban sampeyan adha’ar roti paneka ban ngenom dhari piala paneka, sampeyan aberta’agi sedana Guste Isa, kantos Salerana rabu.
Jadi barangsiapa dengan cara yang tidak layak makan roti atau minum cawan Tuhan, ia berdosa terhadap tubuh dan darah Tuhan.	Daddi, oreng se neddha rotina Guste Isa otabana ngenom anggurra Guste Isa kalaban cara se ta’ patot, oreng ganeka dusa ka Guste Isa se ampon ngorbannagi badan sareng dharana.
Karena itu hendaklah tiap-tiap orang menguji dirinya sendiri dan baru sesudah itu ia makan roti dan minum dari cawan itu.	Daddi saneyap oreng kodu mareksa aba’na dhimen, buru kengeng neddha roti sareng ngenom anggur ganeka.
Karena barangsiapa makan dan minum tanpa mengakui tubuh Tuhan, ia mendatangkan hukuman atas dirinya.	Sabab mon oreng neddha roti ban ngenom anggur ta’ kalaban marduli ja’ dhadha’aran ganeka badha hubunganna sareng badanna Guste Isa, oreng ganeka neddha sareng ngenom kaangguy narema okomanna Allah ka aba’na dibi’.
Sebab itu banyak di antara kamu yang lemah dan sakit, dan tidak sedikit yang meninggal.	Ganeka sababba e antarana sampeyan bannya’ se songkan ban ta’ andhi kakowadan, ban badha jugan se seda.
Kalau kita menguji diri kita sendiri, hukuman tidak menimpa kita.	Nangeng mon sampeyan sareng kaula sadaja mareksa essena ate dhimen sabellunna, ta’ kera eokom sareng Allah.
Tetapi kalau kita menerima hukuman dari Tuhan, kita dididik, supaya kita tidak akan dihukum bersama-sama dengan dunia.	Nangeng manabi sampeyan kaula sadaja eokom sareng Allah, sampeyan sareng kaula sadaja tanto padha epeccot, sopaja sampeyan sareng kaula sadaja ta’ ekenneng okoman asareng dunnya paneka.
Karena itu, saudara-saudaraku, jika kamu berkumpul untuk makan, nantikanlah olehmu seorang akan yang lain.	Daddi, tan-taretan, mon sampeyan akompol adha’ara e dhalem dhadha’aranna Guste Isa, sampeyan kodu saleng nante’.
Kalau ada orang yang lapar, baiklah ia makan dahulu di rumahnya, supaya jangan kamu berkumpul untuk dihukum. Hal-hal yang lain akan kuatur, kalau aku datang.	Mon badha se lapar, oreng ganeka kodu neddha dhimen e compo’na. Mon parkara paneka sareng sampeyan egateyagi, kompolan-kompolanna kabakteyanna sampeyan ta’ kera madhateng okoman dhari Allah ka sampeyan dibi’. Dineng ra-parkara laenna, bi’ kaula eterrangngagiya ka sampeyan, mon kaula ampon dhateng ka ka’anto’.
Aku mau, supaya kamu mengetahui, saudara-saudara, bahwa nenek moyang kita semua berada di bawah perlindungan awan dan bahwa mereka semua telah melintasi laut.	Tan-taretan! Sampeyan kodu ngemodi ponapa se kadaddiyan ka bangatowana sampeyan sareng kaula sadaja e bakto ngereng Mosa. Sadajana padha eaobi ondhem ban salamet entas Tase’ Galagas.
Untuk menjadi pengikut Musa mereka semua telah dibaptis dalam awan dan dalam laut.	Kaangguy daddi panganodda Mosa, reng-oreng gapaneka ebaptis e dhalem ondhem ban e dhalem tase’ ganeka.
Mereka semua makan makanan rohani yang sama	Sadaja padha adha’ar dha’aran rohani se padha,
dan mereka semua minum minuman rohani yang sama, sebab mereka minum dari batu karang rohani yang mengikuti mereka, dan batu karang itu ialah Kristus.	sareng ngenom nom-enoman rohani se padha. Sadaja padha ngenom dhari gunong bato rohani se asarengnge reng-oreng ganeka; gunong bato ganeka enggi paneka Almasih dibi’.
Tetapi sungguhpun demikian Allah tidak berkenan kepada bagian yang terbesar dari mereka, karena mereka ditewaskan di padang gurun.	Maske sapaneka kabannya’an e antarana reng-oreng gapaneka ta’ ekasennengnge sareng Allah, ban ganeka sababba mayyidda reng-oreng ganeka ajalamperran e ra-ara.
Semuanya ini telah terjadi sebagai contoh bagi kita untuk memperingatkan kita, supaya jangan kita menginginkan hal-hal yang jahat seperti yang telah mereka perbuat,	Ganeka sadaja daddi conto ka sampeyan sareng kaula sadaja, kaangguy maemot sopaja sampeyan sareng kaula sadaja ta’ terro ka pa-ponapa se jahat akadi bangatowa gapaneka.
dan supaya jangan kita menjadi penyembah-penyembah berhala, sama seperti beberapa orang dari mereka, seperti ada tertulis: "Maka duduklah bangsa itu untuk makan dan minum; kemudian bangunlah mereka dan bersukaria."	Jugan sopaja sampeyan sareng kaula sadaja ja’ kantos nyemba ka brahala akadi se elakone sabagiyan e antarana bangatowana sampeyan ganeka. E dhalem Alketab esebbuttagi, "Bangsa jareya molae ngakan ban ngenom, ban atari nyemba brahala."
Janganlah kita melakukan percabulan, seperti yang dilakukan oleh beberapa orang dari mereka, sehingga pada satu hari telah tewas dua puluh tiga ribu orang.	Sampeyan sareng kaula sadaja ta’ kengeng alako ma’seyat akadi se elakone sabagiyan dhari reng-oreng ganeka. Sabab . oreng e antarana reng-oreng gapaneka mate e dhalem saare polana alako kantha ganeka.
Dan janganlah kita mencobai Tuhan, seperti yang dilakukan oleh beberapa orang dari mereka, sehingga mereka mati dipagut ular.	Sampeyan sareng kaula sadaja ta’ kengeng ba’-nyoba’ Pangeran akadi sabagiyan e antarana reng-oreng gapaneka lamba’, kantos reng-oreng ganeka padha mate ekekke’ olar se mandi opassa.
Dan janganlah bersungut-sungut, seperti yang dilakukan oleh beberapa orang dari mereka, sehingga mereka dibinasakan oleh malaikat maut.	Sampeyan sareng kaula sadaja jugan ta’ kengeng aseddhiyan; akadi se elakone sabagiyan dhari reng-oreng gapaneka lamba’, kantos padha epate’e sareng Malaekat Maot.
Semuanya ini telah menimpa mereka sebagai contoh dan dituliskan untuk menjadi peringatan bagi kita yang hidup pada waktu, di mana zaman akhir telah tiba.	Ganeka sadaja kadaddiyan ka reng-oreng ganeka kaangguy daddi conto ka reng-oreng laen. Ban ganeka sadaja etoles jugan kaangguy daddi parengeddan ka sampeyan sareng kaula sadaja. Sabab sampeyan sareng kaula sadaja samangken paneka odhi’ e aherra jaman.
Sebab itu siapa yang menyangka, bahwa ia teguh berdiri, hati-hatilah supaya ia jangan jatuh!	Oreng se apangrasa manjeng koko, te-ngate; ja’ sampe’ labu.
Pencobaan-pencobaan yang kamu alami ialah pencobaan-pencobaan biasa, yang tidak melebihi kekuatan manusia. Sebab Allah setia dan karena itu Ia tidak akan membiarkan kamu dicobai melampaui kekuatanmu. Pada waktu kamu dicobai Ia akan memberikan kepadamu jalan ke luar, sehingga kamu dapat menanggungnya.	Saneyap coba se ealame sampeyan ganeka coba se kappra ealame manossa. Namong Allah esto ka janjina. Salerana ta’ kera nyoba’ sampeyan ngalebbi’i kakowadanna. E bakto sampeyan ecoba, Salerana tanto marenge sampeyan jalan sopaja sampeyan kowat ban ta’ kantos kala.
Karena itu, saudara-saudaraku yang kekasih, jauhilah penyembahan berhala!	Daddi, tan-taretan se kakase, tore kabaji’i lalakon nyemba brahala paneka.
Aku berbicara kepadamu sebagai orang-orang yang bijaksana. Pertimbangkanlah sendiri apa yang aku katakan!	Kaula acaca ka sampeyan paneka akadi se acaca ka reng-oreng se bicaksana. Tembang dibi’ ponapa se eatorragi kaula paneka.
Bukankah cawan pengucapan syukur, yang atasnya kita ucapkan syukur, adalah persekutuan dengan darah Kristus? Bukankah roti yang kita pecah-pecahkan adalah persekutuan dengan tubuh Kristus?	E bakto sampeyan sareng kaula sadaja ngenom anggur sambi asokkor ka Allah, ganeka gu ta’ noduwagi ja’ sampeyan sareng kaula sadaja daddi settong sareng Almasih e dhalem sedana? Ban e bakto sampeyan sareng kaula sadaja gi-magi roti se edha’ara areng-sareng, ganeka gu ta’ noduwagi ja’ sampeyan sareng kaula sadaja daddi settong e dhalem badannepon Almasih?
Karena roti adalah satu, maka kita, sekalipun banyak, adalah satu tubuh, karena kita semua mendapat bagian dalam roti yang satu itu.	Sarrena rotina pera’ settong, ban sampeyan sareng kaula sadaja neddha dhari roti se settong ganeka jugan, daddi sampeyan sareng kaula sadaja se bannya’ paneka coma settong badan.
Perhatikanlah bangsa Israel menurut daging: bukankah mereka yang makan apa yang dipersembahkan mendapat bagian dalam pelayanan mezbah?	Kodda’ oladi reng-oreng Yahudi. Reng-oreng se neddha teddha’an se eatorragi e attas tor-ator kurban ganeka oreng se daddi settong sareng kennengngan ganeka.
Apakah yang kumaksudkan dengan perkataan itu? Bahwa persembahan berhala adalah sesuatu? Atau bahwa berhala adalah sesuatu?	Ponapa maksod kaula ngoca’ kantha ganeka? Brahala otaba teddha’an se ebagi ka brahala ganeka tadha’ artena sakale.
Bukan! Apa yang kumaksudkan ialah, bahwa persembahan mereka adalah persembahan kepada roh-roh jahat, bukan kepada Allah. Dan aku tidak mau, bahwa kamu bersekutu dengan roh-roh jahat.	Ponapa se eatorragi e kennengnganna kurban kaangguy brahala ta’ eatorragi ka Allah, tape ka roh-erroh se jahat. Ban kaula ta’ terro sampeyan daddi settong sareng erroh jahat.
Kamu tidak dapat minum dari cawan Tuhan dan juga dari cawan roh-roh jahat. Kamu tidak dapat mendapat bagian dalam perjamuan Tuhan dan juga dalam perjamuan roh-roh jahat.	Sampeyan sadaja ta’ kengeng ngenom dhari pialana anggurra Guste Isa, ban jugan dhari pialana anggurra roh-erroh jahat.
Atau maukah kita membangkitkan cemburu Tuhan? Apakah kita lebih kuat dari pada Dia?	Otabana ponapa sampeyan sareng kaula sadaja terro sopaja Pangeran ere? Ponapa sampeyan sareng kaula sadaja akowadan dhari Guste Isa?
"Segala sesuatu diperbolehkan." Benar, tetapi bukan segala sesuatu berguna. "Segala sesuatu diperbolehkan." Benar, tetapi bukan segala sesuatu membangun.	Ca’epon oreng, "Sengko’ ban ba’na kabbi olle arapa’a bai." Lerres! Namong ta’ sadajana se ekaterrowe sampeyan sareng kaula sadaja paneka aguna. "Sengko’ ban ba’na kabbi olle arapa’a bai" — nangeng ta’ sadajana se ekaterrowe sampeyan sareng kaula paneka nambai kabagusan e dhalem odhi’na sampeyan sareng kaula sadaja.
Jangan seorangpun yang mencari keuntungannya sendiri, tetapi hendaklah tiap-tiap orang mencari keuntungan orang lain.	Ja’ kantos badha oreng se aperrang pera’ kaangguy kaparlowanna dibi’. Saneyap oreng kodu aperrang kaangguy kaparlowanna oreng laen.
Kamu boleh makan segala sesuatu yang dijual di pasar daging, tanpa mengadakan pemeriksaan karena keberatan-keberatan hati nurani.	Sampeyan kengeng adha’ar ponapa saos se ejuwal oreng e pasar daging. Ta’ osa talektegi dhimen, sanare panggaliyanna arassa berra’.
Karena: "bumi serta segala isinya adalah milik Tuhan."	Sabab e dhalem Alketab esebbuttagi, "Bume paneka ban saessena kaagunganna Pangeran."
Kalau kamu diundang makan oleh seorang yang tidak percaya, dan undangan itu kamu terima, makanlah apa saja yang dihidangkan kepadamu, tanpa mengadakan pemeriksaan karena keberatan-keberatan hati nurani.	Mon sampeyan eonjang adha’ar sareng oreng se banne Kristen, ban sampeyan narema onjangan ganeka, dha’ar ponapa saos se eangka’agi ka sampeyan. Ta’ osa nalektegi dhimen dhari ka’imma asalla teddha’an ganeka, me’ olle panggaliyanna sampeyan ta’ berra’.
Tetapi kalau seorang berkata kepadamu: "Itu persembahan berhala!" janganlah engkau memakannya, oleh karena dia yang mengatakan hal itu kepadamu dan karena keberatan-keberatan hati nurani.	Nangeng mon badha se ngoca’ ka sampeyan, "Teddha’an paneka ampon ebagi ka brahala," ja’ dha’ar; e dhalem parkara paneka se ebadhi partembangan enggi paneka kaparlowanna oreng ganeka sareng sowarana atena dibi’
Yang aku maksudkan dengan keberatan-keberatan bukanlah keberatan-keberatan hati nuranimu sendiri, tetapi keberatan-keberatan hati nurani orang lain itu. Mungkin ada orang yang berkata: "Mengapa kebebasanku harus ditentukan oleh keberatan-keberatan hati nurani orang lain?	Maksod kaula banne sowara atena sampeyan, tape sowara atena oreng ganeka. Olle daddi badha se atanya, "Aponapa kabebasan kaula me’ kodu ebatesse bi’ sowara atena oreng laen?
Kalau aku mengucap syukur atas apa yang aku turut memakannya, mengapa orang berkata jahat tentang aku karena makanan, yang atasnya aku mengucap syukur?"	Mon kaula neddha teddha’an kalaban asokkor ka Allah, aponapa oreng me’ kodu nyale kaula polana teddha’an ganeka, mangkana kaula asokkor ka Allah polana teddha’an ganeka?"
Aku menjawab: Jika engkau makan atau jika engkau minum, atau jika engkau melakukan sesuatu yang lain, lakukanlah semuanya itu untuk kemuliaan Allah.	Pandha’na, ponapa’a bai se elakone sampeyan — adha’ar otaba ngenom — lakone ganeka kaangguy amolja’agi Allah.
Janganlah kamu menimbulkan syak dalam hati orang, baik orang Yahudi atau orang Yunani, maupun Jemaat Allah.	Odhi’na sampeyan kodu eator sopaja ta’ daddi sababba dusana oreng laen; ponapa oreng ganeka Yahudi otaba banne Yahudi, otabana jema’adda Allah.
Sama seperti aku juga berusaha menyenangkan hati semua orang dalam segala hal, bukan untuk kepentingan diriku, tetapi untuk kepentingan orang banyak, supaya mereka beroleh selamat.	Odhi’ pakantha kaula paneka. Kaula aehteyar masennengnga atena sadajana oreng e dhalem sadajana parkara, ta’ kalaban maksod kaangguy kaparlowanna aba’ dibi’. Tojjuwan kaula coma sopaja sadajana oreng padha epasalamet.
Bukankah aku rasul? Bukankah aku orang bebas? Bukankah aku telah melihat Yesus, Tuhan kita? Bukankah kamu adalah buah pekerjaanku dalam Tuhan?	Kaula paneka gu ta’ oreng bebas, ta’ enggi? Kaula paneka gu ta’ rasul? Ponapa kaula ta’ oneng nengale Guste Isa? Ponapa sampeyan paneka banne hasella lalakon kaula kaagem Pangeran?
Sekalipun bagi orang lain aku bukanlah rasul, tetapi bagi kamu aku adalah rasul. Sebab hidupmu dalam Tuhan adalah meterai dari kerasulanku.	Maske ompamana oreng laen ta’ poron ngakone kaula paneka rasul, paleng sakone’na sampeyan ngakone ganeka! Sabab odhi’na sampeyan se daddi oreng Kristen paneka buktena ja’ kaula paneka rasul.
Inilah pembelaanku terhadap mereka yang mengeritik aku.	Mon oreng nyale kaula, kaula nyaoda sapaneka:
Tidakkah kami mempunyai hak untuk makan dan minum?	Ponapa kaula ta’ gadhuwan ha’ narema teddha’an sareng nom-enoman dhari lalakon kaula?
Tidakkah kami mempunyai hak untuk membawa seorang isteri Kristen, dalam perjalanan kami, seperti yang dilakukan rasul-rasul lain dan saudara-saudara Tuhan dan Kefas?	Ponapa kaula ta’ gadhuwan ha’ ngeba bine Kristen e dhalem parjalanan akadi tan-taretanna Guste Isa sareng sul-rasul laenna tamaso’ Petrus?
Atau hanya aku dan Barnabas sajakah yang tidak mempunyai hak untuk dibebaskan dari pekerjaan tangan?	Otabana, ponapa Barnabas sareng kaula dibi’ se ekoduwagi nyare kasap dibi’?
Siapakah yang pernah turut dalam peperangan atas biayanya sendiri? Siapakah yang menanami kebun anggur dan tidak memakan buahnya? Atau siapakah yang menggembalakan kawanan domba dan yang tidak minum susu domba itu?	Tadha’ anggotana tantara se kodu nyare kakan dibi’ e dhalem angkadan perrang! Tadha’ oreng tana se namen anggur e kebbunna pas ta’ neddha hasella anggur dhari kebbunna ganeka! Tadha’ oreng ngowan se meyara dumba, se ta’ ngenom susuna ba-dumbana ganeka!
Apa yang kukatakan ini bukanlah hanya pikiran manusia saja. Bukankah hukum Taurat juga berkata-kata demikian?	Kaula ngoca’ sapaneka banne pera’ adhasar ka se biyasa e dhalem pangalaman re-saarena, nangeng polana parkara gapaneka ampon esebbuttagi e dhalem Alketab.
Sebab dalam hukum Musa ada tertulis: "Janganlah engkau memberangus mulut lembu yang sedang mengirik!" Lembukah yang Allah perhatikan?	E dhalem Ketab Mosa esebbuttagi, "Sape se teppa’na nyek-ngenyek gandum kaangguy mangalotor gandumma dhari dalangkedanna, ja’ topowe congorra." Ponapa sape se ekagali sareng Allah?
Atau kitakah yang Ia maksudkan? Ya, untuk kitalah hal ini ditulis, yaitu pembajak harus membajak dalam pengharapan dan pengirik harus mengirik dalam pengharapan untuk memperoleh bagiannya.	Otabana sampeyan sareng kaula sadaja se ekamaksod? Pajat lerres parkara gapaneka etoles kaangguy sampeyan sareng kaula sadaja. Sabab oreng se agarap teggal ban oreng se aberse’e gandumma ampon sapantessa alako kalaban pangarep narema’a sabagiyan dhari hasella lakona.
Jadi, jika kami telah menaburkan benih rohani bagi kamu, berlebih-lebihankah, kalau kami menuai hasil duniawi dari pada kamu?	Kaula sakanca ampon nabur ne-bine rohani e dhalem odhi’na sampeyan. Daddi mon kaula sakanca molong kat-berkat kadunnya’an dhari sampeyan sadaja, ponapa ganeka agandhu’ arte kaula sakanca menta tabannya’ gallu dhari sampeyan?
Kalau orang lain mempunyai hak untuk mengharapkan hal itu dari pada kamu, bukankah kami mempunyai hak yang lebih besar? Tetapi kami tidak mempergunakan hak itu. Sebaliknya, kami menanggung segala sesuatu, supaya jangan kami mengadakan rintangan bagi pemberitaan Injil Kristus.	Mon reng-oreng laen gadhuwan ha’ ngarep ganeka dhari sampeyan sadaja, tantona kaula sakanca gadhuwan lebbi raja pole dhari reng-oreng ganeka. Nangeng kaula gi’ ta’ ngangguy ha’ ganeka. Sabaligga kaula asoka’an nanggung sadajana katembang madhateng sadajana se lang-ngalange lalakon se mabalattra’a Kabar Bagus parkara Almasih.
Tidak tahukah kamu, bahwa mereka yang melayani dalam tempat kudus mendapat penghidupannya dari tempat kudus itu dan bahwa mereka yang melayani mezbah, mendapat bahagian mereka dari mezbah itu?	Sampeyan tanto oneng ja’ oreng se alako e Padalemman Socce narema teddhana dhari Padalemmanna Allah. Ban reng-oreng se ngoros kennengnganna panyaba’anna kurban, narema sabagiyan dhari kurban se eatorragi e kennengngan ganeka.
Demikian pula Tuhan telah menetapkan, bahwa mereka yang memberitakan Injil, harus hidup dari pemberitaan Injil itu.	Sapaneka jugan Allah ampon nantowagi ja’ oreng se aberta’agi Kabar Bagus ganeka kodu narema pangoreban dhari paberta’an ganeka.
Tetapi aku tidak pernah mempergunakan satupun dari hak-hak itu. Aku tidak menulis semuanya ini, supaya akupun diperlakukan juga demikian. Sebab aku lebih suka mati dari pada...! Sungguh, kemegahanku tidak dapat ditiadakan siapapun juga!	Nangeng kaula gi’ ta’ oneng aguna’agi ha’-ha’ gapaneka maske settonga. Ban kaula noles sorat paneka banne amaksod sopaja sadajana parkara ganeka ejalannagi samangken ka kaula. Lebbi bagus kaula mate katembang kaelangan barang se daddi kagumbira’an kaula.
Karena jika aku memberitakan Injil, aku tidak mempunyai alasan untuk memegahkan diri. Sebab itu adalah keharusan bagiku. Celakalah aku, jika aku tidak memberitakan Injil.	Sabab, manabi namong parkara aberta’agi Kabar Bagus dhari Allah, kaula ta’ gadhuwan ha’ dir-ngedirragi, sabab Allah ampon makon kaula ajalannagi ganeka. Calaka’ kaula, mon ta aberta’agi Kabar Bagus ganeka!
Kalau andaikata aku melakukannya menurut kehendakku sendiri, memang aku berhak menerima upah. Tetapi karena aku melakukannya bukan menurut kehendakku sendiri, pemberitaan itu adalah tugas penyelenggaraan yang ditanggungkan kepadaku.	Saompamana kaula ajalannagi lalakon ganeka polana karep kaula dibi’, kaula kengeng ngarep opa. Nangeng kaula aberta’agi Kabar Bagus ganeka polana kaula ewajibbagi. Kaula epakon Allah ngalakone lalakon ganeka.
Kalau demikian apakah upahku? Upahku ialah ini: bahwa aku boleh memberitakan Injil tanpa upah, dan bahwa aku tidak mempergunakan hakku sebagai pemberita Injil.	Mon sapaneka, ponapa opa kaula? Paneka’ opana: Kaula bisa aberta’agi Kabar Bagus ganeka ta’ kalaban maberra’ oreng settonga kaangguy abandhai kaula, sabab kaula ta’ menta ha’-ha’ kaula menangka oreng se aberta’agi Kabar Bagus ganeka.
Sungguhpun aku bebas terhadap semua orang, aku menjadikan diriku hamba dari semua orang, supaya aku boleh memenangkan sebanyak mungkin orang.	Kaula paneka banne dunorra pasera’a saos; kaula bebas. Maske sapaneka kaula ampon madaddi aba’ kaula paneka dunorra sadajana oreng, sopaja kaula bisa’a olle oreng sanya’-bannya’na kaagem Almasih.
Demikianlah bagi orang Yahudi aku menjadi seperti orang Yahudi, supaya aku memenangkan orang-orang Yahudi. Bagi orang-orang yang hidup di bawah hukum Taurat aku menjadi seperti orang yang hidup di bawah hukum Taurat, sekalipun aku sendiri tidak hidup di bawah hukum Taurat, supaya aku dapat memenangkan mereka yang hidup di bawah hukum Taurat.	Ka oreng Yahudi tengka guli kaula epakadi oreng Yahudi, sopaja kaula bisa’a olle oreng Yahudi sanya’-bannya’na kaagem Almasih. Ka reng-oreng se odhi’ noro’ hokomma Mosa, kaula noduwagi akaton se wajib atoro’ ka hokom ganeka, maske sanyatana kaula ta’ wajib atoro’ ka hokom ganeka. Maksodda sopaja kaula bisa narek reng-oreng ganeka daddi red-moredda Almasih.
Bagi orang-orang yang tidak hidup di bawah hukum Taurat aku menjadi seperti orang yang tidak hidup di bawah hukum Taurat, sekalipun aku tidak hidup di luar hukum Allah, karena aku hidup di bawah hukum Kristus, supaya aku dapat memenangkan mereka yang tidak hidup di bawah hukum Taurat.	Ka reng-oreng se banne Yahudi, kaula epakantha se banne oreng Yahudi, se odhi’ e lowarra hokomma Mosa, sopaja kaula bisa narek reng-oreng ganeka daddi red-moredda Almasih. Nangeng artena banne kaula ta’ ngestowagi ka papakonna Allah; kaula la’-mala’ ekobasae kon-papakonna Almasih.
Bagi orang-orang yang lemah aku menjadi seperti orang yang lemah, supaya aku dapat menyelamatkan mereka yang lemah. Bagi semua orang aku telah menjadi segala-galanya, supaya aku sedapat mungkin memenangkan beberapa orang dari antara mereka.	Mon apolong sareng reng-oreng se kayakinanna ta’ koko, kaula makaton akadi oreng se ta’ koko kayakinanna, sopaja kaula bisa’a narek reng-oreng ganeka daddi red-moredda Almasih. Pandha’na, kaula daddi ponapa’a bai kaangguy sadajana oreng sopaja kalaban jalan ponapa’a saos kaula bisa masalamet sabagiyan dhari reng-oreng ganeka.
Segala sesuatu ini aku lakukan karena Injil, supaya aku mendapat bagian dalamnya.	Kaula ngalakone sadajana ganeka kaangguy Kabar Bagus dhari Allah ganeka, sopaja kaula noro’ eberkadi jugan.
Tidak tahukah kamu, bahwa dalam gelanggang pertandingan semua peserta turut berlari, tetapi bahwa hanya satu orang saja yang mendapat hadiah? Karena itu larilah begitu rupa, sehingga kamu memperolehnya!	Tantona sampeyan oneng ja’ e dhalem adduwan sadajana oreng se noro’ padha berka’, nangeng coma kasorang se olle hadiya. Daddi tore berka’ pasanta’ sopaja sampeyan narema hadiyana.
Tiap-tiap orang yang turut mengambil bagian dalam pertandingan, menguasai dirinya dalam segala hal. Mereka berbuat demikian untuk memperoleh suatu mahkota yang fana, tetapi kita untuk memperoleh suatu mahkota yang abadi.	Saneyap oreng se teppa’na noro’ lateyan, ngampet aba’ e dhalem parkara ponapa’a saos. Maksodda polana terro ekalongana to’orra kembang se ebagi ka se mennang, enggi paneka kembang se lekkas elop. Nangeng sampeyan sareng kaula sadaja paneka ngampet aba’ e dhalem sadaja parkara polana terro ekalongana to’orra kembang se ta’ bisa elop.
Sebab itu aku tidak berlari tanpa tujuan dan aku bukan petinju yang sembarangan saja memukul.	Ganeka sababba kaula berka’ ka settong tojjuwan se masthe. Akadi e dhalem adduwan tinju, kaula ta’ ngothem ban-saromban.
Tetapi aku melatih tubuhku dan menguasainya seluruhnya, supaya sesudah memberitakan Injil kepada orang lain, jangan aku sendiri ditolak.	Bi’ kaula badan paneka edinggal egembleng kalaban kerras sampe’ kaula ngobasae ganeka. Se kantha ganeka polana kaula ta’ terro saamponna kaula ngajak oreng laen noro’ adduwan ganeka, kaula dibi’ etolak.
Tentang daging persembahan berhala kita tahu: "kita semua mempunyai pengetahuan." Pengetahuan yang demikian membuat orang menjadi sombong, tetapi kasih membangun.	Samangken parkara teddha’an se ebadhi tor-ator ka brahala. Pajat lerres ca’epon oreng, "Sampeyan sareng kaula sadaja ampon penter." Nangeng kapenterran andaddiyagi oreng sombong, dineng kataresna’an mabagus pribadhina oreng.
Jika ada seorang menyangka, bahwa ia mempunyai sesuatu "pengetahuan", maka ia belum juga mencapai pengetahuan, sebagaimana yang harus dicapainya.	Oreng se apangrasa oneng sabannya’na, sanyatana se ekataowe aba’epon gi’ ta’ cokop dhalem.
Tetapi orang yang mengasihi Allah, ia dikenal oleh Allah.	Nangeng oreng se taresna onggu ka Allah, oreng ganeka ekaonenge sareng Allah.
Tentang hal makan daging persembahan berhala kita tahu: "tidak ada berhala di dunia dan tidak ada Allah lain dari pada Allah yang esa."	Parkara neddha teddha’an se ampon ebadhi tor-ator ka brahala, sampeyan sareng kaula sadaja padha oneng, ja’ brahala paneka agambarragi barang se sanyatana tadha’. Ban sampeyan sareng kaula sadaja padha oneng ja’ Allah paneka namong settong, tadha’ pole.
Sebab sungguhpun ada apa yang disebut "allah", baik di sorga, maupun di bumi--dan memang benar ada banyak "allah" dan banyak "tuhan" yang demikian--	Pajat bannya’ se enyamae illah sareng pangeran, se badha e langnge’ sareng e bume.
namun bagi kita hanya ada satu Allah saja, yaitu Bapa, yang dari pada-Nya berasal segala sesuatu dan yang untuk Dia kita hidup, dan satu Tuhan saja, yaitu Yesus Kristus, yang oleh-Nya segala sesuatu telah dijadikan dan yang karena Dia kita hidup.	Nangeng monggu ka sampeyan sareng kaula sadaja, Allah namong settong, Rama se nyepta’agi sadajana. Sampeyan sareng kaula sadaja odhi’ kaagem Salerana gapaneka. Ban Pangeran jugan namong settong, enggi paneka Isa Almasih. Kalaban parantara’anna Salerana sadajana ecepta’agi, ban polana Salerana sampeyan sareng kaula sadaja paneka odhi’.
Tetapi bukan semua orang yang mempunyai pengetahuan itu. Ada orang, yang karena masih terus terikat pada berhala-berhala, makan daging itu sebagai daging persembahan berhala. Dan oleh karena hati nurani mereka lemah, hati nurani mereka itu dinodai olehnya.	Sanajjan sapaneka, ta’ sadajana oreng oneng parkara ganeka. Badha se gi’ dhimen biyasana nyemba ka brahala. Daddi, kantos samangken reng-oreng ganeka nganggep teddha’an se ampon ebadhi tor-ator ka brahala ganeka, teddha’anna brahala. Daddi mon reng-oreng ganeka neddha teddha’an ganeka, laju arassa dusa; sabab kayakinanna reng-oreng ganeka gi’ ta’ koko.
"Makanan tidak membawa kita lebih dekat kepada Allah. Kita tidak rugi apa-apa, kalau tidak kita makan dan kita tidak untung apa-apa, kalau kita makan."	Salerressa, teddha’an ta’ marapet hubunganna sampeyan sareng kaula sadaja sareng Allah. Mon sampeyan sareng kaula sadaja neddha teddha’an ganeka, ta’ olle ontong pa-ponapa. Sabaligga, manabi ta’ neddha teddha’an ganeka, sampeyan sareng kaula sadaja ta’ rogi pa-ponapa.
Tetapi jagalah, supaya kebebasanmu ini jangan menjadi batu sandungan bagi mereka yang lemah.	Nangeng, senga’! Ja’ kantos badha oreng laen se dusa polana kayakinanna gi’ ta’ koko polana sampeyan bebas aponapa’a saos.
Karena apabila orang melihat engkau yang mempunyai "pengetahuan", sedang duduk makan di dalam kuil berhala, bukankah orang yang lemah hati nuraninya itu dikuatkan untuk makan daging persembahan berhala?	Maksod kaula sapaneka: Ompamana sampeyan se kayakinanna ampon koko, kalerressan alenggi sambi adha’ar e kowella brahala. Pas badha oreng nengale sampeyan alenggi sambi adha’ar e gadhiya. Mon kayakinanna oreng ganeka gi’ ta’ koko, oreng ganeka tanto pas bangal neddha teddha’an se ampon ebadhi tor-ator ka brahala ganeka ta’ enggi?
Dengan jalan demikian orang yang lemah, yaitu saudaramu, yang untuknya Kristus telah mati, menjadi binasa karena "pengetahuan" mu.	Lantaran ganeka, kayakinanna sampeyan andaddiyagi oreng se kayakinanna gi’ ta’ koko ganeka sala jalan. Mangkana Almasih seda kaangguy oreng ganeka jugan.
Jika engkau secara demikian berdosa terhadap saudara-saudaramu dan melukai hati nurani mereka yang lemah, engkau pada hakekatnya berdosa terhadap Kristus.	Ban mon sampeyan agabay kasala’an kadi ganeka ka tan-taretan se padha Kristen enggi paneka sampeyan marosak kayakinanna reng-oreng se gi’ ta’ koko sampeyan dusa ka Almasih.
Karena itu apabila makanan menjadi batu sandungan bagi saudaraku, aku untuk selama-lamanya tidak akan mau makan daging lagi, supaya aku jangan menjadi batu sandungan bagi saudaraku.	Lantaran ganeka, mon teddha’an andaddiyagi taretan kaula dusa, kaula ta’ neddha’a daging sakale. Sabab tako’ taretan kaula ganeka dusa polana kaula.
Dan sekarang tentang hal-hal yang kamu tuliskan kepadaku. Adalah baik bagi laki-laki, kalau ia tidak kawin,	Samangken kaula acaca’a parkara se esebbuttagi sampeyan e dhalem serradda ka kaula. Mon badha lalake’ se ta’ araji, ganeka sae.
tetapi mengingat bahaya percabulan, baiklah setiap laki-laki mempunyai isterinya sendiri dan setiap perempuan mempunyai suaminya sendiri.	Nangeng sopaja ta’ tagudha ka barang se ta’ patot, langkong sae oreng lalake’ gadhuwan raji dibi’, dineng babine’ gadhuwan raka.
Hendaklah suami memenuhi kewajibannya terhadap isterinya, demikian pula isteri terhadap suaminya.	Lalake’ kodu neptebbi kawajibanna menangka lake ka binena; dineng babine’ masthe neptebbi kawajibanna menangka bine ka lakena; se kadhuwa kodu neptebbi kawajibanna bang-sebang se settong ka settongnga.
Isteri tidak berkuasa atas tubuhnya sendiri, tetapi suaminya, demikian pula suami tidak berkuasa atas tubuhnya sendiri, tetapi isterinya.	Oreng se daddi binena oreng ta’ andhi’ kobasa pole ka badanna; se kobasa ka badanna ganeka se lake’. Sapaneka jugan lakena oreng ta’ kobasa ka badanna; se kobasa ka badanna ganeka se bine’.
Janganlah kamu saling menjauhi, kecuali dengan persetujuan bersama untuk sementara waktu, supaya kamu mendapat kesempatan untuk berdoa. Sesudah itu hendaklah kamu kembali hidup bersama-sama, supaya Iblis jangan menggodai kamu, karena kamu tidak tahan bertarak.	Oreng alake-bine ta’ kengeng saleng majau. Mon coma sabatara, kengeng saos, sokor se kadhuwa ampon padha mopakat, kalaban maksod sopaja se kadhuwa padha bisa adu’a ta’ kalaban olle gangguwan. Nangeng samarena ganeka, se kadhuwa kodu padha saleng nyemma’e pole menangka oreng alake-bine. Mon bunten, sampeyan bisa norodi pangajagga erroh jahat, sabab sampeyan padha ta’ kellar ngampet napso.
Hal ini kukatakan kepadamu sebagai kelonggaran, bukan sebagai perintah.	Kaula se ngoca’ sapaneka banne apareng parenta; paneka namong babala’an.
Namun demikian alangkah baiknya, kalau semua orang seperti aku; tetapi setiap orang menerima dari Allah karunianya yang khas, yang seorang karunia ini, yang lain karunia itu.	Salerressa kaula asennengngan mon sadajana oreng daddi padha sareng kaula. Nangeng saneyap oreng padha narema papareng bang-sebang se kusus dhari Allah. Se settong narema papareng paneka, se laen narema papareng laenna.
Tetapi kepada orang-orang yang tidak kawin dan kepada janda-janda aku anjurkan, supaya baiklah mereka tinggal dalam keadaan seperti aku.	Ka reng-oreng se gi’ ta’ alake otaba abine sareng ka babine’an se ampon randha, paneka’ babala’an kaula: Langkong sae sampeyan odhi’ kadibi’ akadi kaula.
Tetapi kalau mereka tidak dapat menguasai diri, baiklah mereka kawin. Sebab lebih baik kawin dari pada hangus karena hawa nafsu.	Nangeng mon sampeyan t’a kellar ngampet napso, sampeyan araji otaba saos. Sabab langkong sae sampeyan araji otaba araka etembang napsona bar-galabaran.
Kepada orang-orang yang telah kawin aku--tidak, bukan aku, tetapi Tuhan--perintahkan, supaya seorang isteri tidak boleh menceraikan suaminya.	Ka reng-oreng babine’an se kaagungan raka sareng lalake’an se kaagungan raji, paneka’ parenta kaula: (Sanyatana se apareng parenta paneka Pangeran, banne kaula.) Babine’ se andhi’ lake ja’ sampe’ adinggallagi lakena.
Dan jikalau ia bercerai, ia harus tetap hidup tanpa suami atau berdamai dengan suaminya. Dan seorang suami tidak boleh menceraikan isterinya.	Nangeng, mon babine’ ganeka adinggallagi lakena, ta’ olle alake pole, otabana kodu abali ka lakena. Dineng oreng lalake’ ta’ kengeng nellak binena.
Kepada orang-orang lain aku, bukan Tuhan, katakan: kalau ada seorang saudara beristerikan seorang yang tidak beriman dan perempuan itu mau hidup bersama-sama dengan dia, janganlah saudara itu menceraikan dia.	Ka se en-laenna, paneka’ babala’an kaula: — paneka babala’an kaula dibi’, banne dhari Pangeran — Mon badha oreng Kristen lalake’ abine babine’ se ta’ parcaja ka Almasih, ban babine’ ganeka poron odhi’ apolong sareng lalake’ ganeka, oreng ganeka ta’ kengeng nellak binena.
Dan kalau ada seorang isteri bersuamikan seorang yang tidak beriman dan laki-laki itu mau hidup bersama-sama dengan dia, janganlah ia menceraikan laki-laki itu.	Ban mon badha babine’ Kristen alake lalake’ se ta’ parcaja ka Almasih, ban lalake’ ganeka poron odhi’ apolong sareng babine’ ganeka, babine’ ganeka ta’ kengeng nellak lakena.
Karena suami yang tidak beriman itu dikuduskan oleh isterinya dan isteri yang tidak beriman itu dikuduskan oleh suaminya. Andaikata tidak demikian, niscaya anak-anakmu adalah anak cemar, tetapi sekarang mereka adalah anak-anak kudus.	Sabab lalake’ se ta’ parcaja epadaddi pantes daddi anggotana ommadda Allah polana abine babine’ se ampon daddi kaagunganna Allah. Sapaneka jugan babine’ se ta’ parcaja epadaddi pantes daddi ommadda Allah polana alake oreng se ampon daddi kaagunganna Allah. Mon ta’ sapaneka, tra-pottrana tanto padha sareng na’-kana’ kaper, mangkana tra’-pottrana reng-oreng ganeka eanggep anggotana ommadda Allah.
Tetapi kalau orang yang tidak beriman itu mau bercerai, biarlah ia bercerai; dalam hal yang demikian saudara atau saudari tidak terikat. Tetapi Allah memanggil kamu untuk hidup dalam damai sejahtera.	Nangeng mon oreng se ta’ parcaja ganeka adinggallagi binena otabana lakena se Kristen, dinggal saos. E dhalem parkara paneka, lalake’ otabana babine’ ganeka bebas, sabab se daddi kasokanna Allah enggi paneka sopaja sampeyan sadaja odhi’ rokon.
Sebab bagaimanakah engkau mengetahui, hai isteri, apakah engkau tidak akan menyelamatkan suamimu? Atau bagaimanakah engkau mengetahui, hai suami, apakah engkau tidak akan menyelamatkan isterimu?	Sarrena sampeyan babine’ se ampon parcaja ka Almasih, kadi ponapa sampeyan se onenga ja’ sampeyan ta’ kera bisa masalamet rakana? Sapaneka jugan sampeyan, lalake’an se ampon parcaja ka Almasih, kadi ponapa sampeyan se onenga kalaban masthe ja’ sampeyan ta’ kera bisa masalamet rajina?
Selanjutnya hendaklah tiap-tiap orang tetap hidup seperti yang telah ditentukan Tuhan baginya dan dalam keadaan seperti waktu ia dipanggil Allah. Inilah ketetapan yang kuberikan kepada semua jemaat.	Saneyap oreng kodu ngator odhi’na bang-sebang menorot se etonton Pangeran akadi se ampon etantowagi sareng Allah ka aba’epon bang-sebang e bakto Allah nembali oreng gapaneka kaangguy parcaja ka Salerana. Ganeka atoran se eajarragi kaula e saneyap jema’at.
Kalau seorang dipanggil dalam keadaan bersunat, janganlah ia berusaha meniadakan tanda-tanda sunat itu. Dan kalau seorang dipanggil dalam keadaan tidak bersunat, janganlah ia mau bersunat.	Ompamana, mon oreng ampon esonnat e bakto etembali Allah, oreng gapaneka ja’ ngoddi maelanga dha-tandhana sonnat ganeka. Sapaneka jugan mon oreng gi’ ta’ esonnat e bakto etembali Allah, oreng ganeka ja’ menta sonnat.
Sebab bersunat atau tidak bersunat tidak penting. Yang penting ialah mentaati hukum-hukum Allah.	Sabab noro’ atoran sonnat ponapa bunten padha tadha’ artena pa-ponapa. Se parlo enggi paneka atoro’ ka dhabuna Allah.
Baiklah tiap-tiap orang tinggal dalam keadaan, seperti waktu ia dipanggil Allah.	Saneyap oreng kodu teptep odhi’ e dhalem kabadha’an akadi e bakto etembali Allah.
Adakah engkau hamba waktu engkau dipanggil? Itu tidak apa-apa! Tetapi jikalau engkau mendapat kesempatan untuk dibebaskan, pergunakanlah kesempatan itu.	Mon e bakto sampeyan etembali sampeyan dunor, sampeyan enggi dunor, ta’ osa pot-repot mekkere parkara ganeka. Nangeng mon dhaggi’ sampeyan manggi kasempadan daddiya oreng mardika, angguy kasempadan ganeka.
Sebab seorang hamba yang dipanggil oleh Tuhan dalam pelayanan-Nya, adalah orang bebas, milik Tuhan. Demikian pula orang bebas yang dipanggil Kristus, adalah hamba-Nya.	Sabab dunor se parcaja ka Pangeran, ganeka orengnga Pangeran se bebas. Ban oreng mardika se ampon parcaja ka Pangeran, ganeka abdina Almasih.
Kamu telah dibeli dan harganya telah lunas dibayar. Karena itu janganlah kamu menjadi hamba manusia.	Sampeyan ampon epondhut sareng Allah ban ampon ebajari lonas. Daddi sampeyan ja’ massra’agi aba’ daddi dunorra manossa.
Saudara-saudara, hendaklah tiap-tiap orang tinggal di hadapan Allah dalam keadaan seperti pada waktu ia dipanggil.	Daddi, tan-taretan, kadi ponapa kabadha’anna sampeyan e bakto etembali, sampeyan kodu teptep odhi’ akadi ganeka asareng bi’ Allah.
Sekarang tentang para gadis. Untuk mereka aku tidak mendapat perintah dari Tuhan. Tetapi aku memberikan pendapatku sebagai seorang yang dapat dipercayai karena rahmat yang diterimanya dari Allah.	Samangken parkara reng-oreng se gi’ ta’ abine. Parkara ganeka kaula ta’ narema papakon pa-ponapa dhari Pangeran. Nangeng menangka oreng se polana rahmadda Pangeran patot eparcaja, kaula mala’ana sampeyan.
Aku berpendapat, bahwa, mengingat waktu darurat sekarang, adalah baik bagi manusia untuk tetap dalam keadaannya.	Mon ngemodi sadajana kasossa’an se badha samangken paneka, ca’na kaula lebbi bagus oreng teptep odhi’ akadi kabadha’anna se samangken.
Adakah engkau terikat pada seorang perempuan? Janganlah engkau mengusahakan perceraian! Adakah engkau tidak terikat pada seorang perempuan? Janganlah engkau mencari seorang!	Mon sampeyan ampon araji, ja’ onduri rajina. Mon sampeyan gi’ ta’ araji, ta’ osa nyare raji dhimen.
Tetapi, kalau engkau kawin, engkau tidak berdosa. Dan kalau seorang gadis kawin, ia tidak berbuat dosa. Tetapi orang-orang yang demikian akan ditimpa kesusahan badani dan aku mau menghindarkan kamu dari kesusahan itu.	Nangeng mon sampeyan araji, ganeka banne dusa. Sapaneka jugan manabi badha paraban se alake, ganeka banne dusa. Nangeng, reng-oreng se alake otaba abine ganeka bakal bannya’a kasossa’anna. Ban kaula terro sampeyan lopoda dhari kasossa’an-kasossa’an ganeka.
Saudara-saudara, inilah yang kumaksudkan, yaitu: waktu telah singkat! Karena itu dalam waktu yang masih sisa ini orang-orang yang beristeri harus berlaku seolah-olah mereka tidak beristeri;	Maksod kaula sapaneka, tan-taretan: Sampeyan sareng kaula sadaja ta’ gadhuwan bakto bannya’ pole. Molae dhari samangken, saneyap oreng se gadhuwan bine kodu odhi’ pakadi oreng se tadha’ binena;
dan orang-orang yang menangis seolah-olah tidak menangis; dan orang-orang yang bergembira seolah-olah tidak bergembira; dan orang-orang yang membeli seolah-olah tidak memiliki apa yang mereka beli;	oreng se nanges, odhi’ pakadi se ta’ sossa; oreng se agella’ pakadi se ta’ gumbira; oreng se ampon le-melle pakadi se ta’ andhi’ pa-ponapa;
pendeknya orang-orang yang mempergunakan barang-barang duniawi seolah-olah sama sekali tidak mempergunakannya. Sebab dunia seperti yang kita kenal sekarang akan berlalu.	ban oreng se odhi’na ngoros rang-barang dunnya sopaja odhi’ akadi oreng se ta’ repot parkara ganeka. Sabab dunnya paneka, e dhalem kabadha’anna se samangken paneka, bakal duliya mosna.
Aku ingin, supaya kamu hidup tanpa kekuatiran. Orang yang tidak beristeri memusatkan perhatiannya pada perkara Tuhan, bagaimana Tuhan berkenan kepadanya.	Kaula terro sopaja sampeyan lopoda dhari kasossa’an. Oreng se ta’ abine pekkeranna bakal masettonga ka sadajana parkara se badha hubunganna sareng Pangeran, polana aba’na terro masennengnga Pangeran.
Orang yang beristeri memusatkan perhatiannya pada perkara duniawi, bagaimana ia dapat menyenangkan isterinya,	Nangeng oreng se ampon abine bakal bannya’ mekkere pa-ponapa parkara dunnya paneka, sabab oreng ganeka terro masennengnga atena se bine’ ;
dan dengan demikian perhatiannya terbagi-bagi. Perempuan yang tidak bersuami dan anak-anak gadis memusatkan perhatian mereka pada perkara Tuhan, supaya tubuh dan jiwa mereka kudus. Tetapi perempuan yang bersuami memusatkan perhatiannya pada perkara duniawi, bagaimana ia dapat menyenangkan suaminya.	daddi pekkeranna oca-pecca. Babine’ se ta’ alake, otabana paraban, bakal bannya’a mekkere ra-parkara se badha hubunganna ban Pangeran, sabab babine’ ganeka terro sopaja badan sareng sokmana daddi kaagunganna Allah. Nangeng babine’ se ampon alake, pekkeranna masettong ka sabarang parkara dunnya paneka, sabab aba’epon terro masennengnga atena lakena.
Semuanya ini kukatakan untuk kepentingan kamu sendiri, bukan untuk menghalang-halangi kamu dalam kebebasan kamu, tetapi sebaliknya supaya kamu melakukan apa yang benar dan baik, dan melayani Tuhan tanpa gangguan.	Kaula noles paneka sadaja kaangguy kabecce’anna sampeyan dibi’, banne amaksod alaranga paneka otabana alaranga ka’issa’. Se ekaterro kaula coma sopaja sampeyan ngalakone sadaja se lerres sareng patot, ban sopaja pekkeranna sampeyan masettong ka Pangeran.
Tetapi jikalau seorang menyangka, bahwa ia tidak berlaku wajar terhadap gadisnya, jika gadisnya itu telah bertambah tua dan ia benar-benar merasa, bahwa mereka harus kawin, baiklah mereka kawin, kalau ia menghendakinya. Hal itu bukan dosa.	Mon oreng apangrasa ta’ ajalannagi se sapatodda ka bakalla, mon ta’ bisa ngampet napsona, ban arassa parlo akabin sareng paraban ganeka, diggal oreng ganeka me’ olle ajalannagi ponapa se ekarassa lerres sareng aba’epon. Lalake’ ban babine’ ganeka ta’ dusa mon akabin.
Tetapi kalau ada seorang, yang tidak dipaksa untuk berbuat demikian, benar-benar yakin dalam hatinya dan benar-benar menguasai kemauannya, telah mengambil keputusan untuk tidak kawin dengan gadisnya, ia berbuat baik.	Nangeng mon oreng ampon motossagi e dhalem atena ta’ ngabina bakalla, ban potosan ganeka tadha’ se maksa, potosanna ganeka sae, sokor aba’epon kowat ajalannagi.
Jadi orang yang kawin dengan gadisnya berbuat baik, dan orang yang tidak kawin dengan gadisnya berbuat lebih baik.	Pandha’na, oreng se abine paneka sae, ban oreng se ta’ abine langkong sae pole.
Isteri terikat selama suaminya hidup. Kalau suaminya telah meninggal, ia bebas untuk kawin dengan siapa saja yang dikehendakinya, asal orang itu adalah seorang yang percaya.	Babine’ se alake kodu teptep esto ka lakena saabidda lakena ganeka gi’ odhi’. Mon lakena mate, babine’ ganeka kengeng alake pole sareng oreng se ekasennengnge; sokor akabin sacara Kristen.
Tetapi menurut pendapatku, ia lebih berbahagia, kalau ia tetap tinggal dalam keadaannya. Dan aku berpendapat, bahwa aku juga mempunyai Roh Allah.	Nangeng aba’epon bakal lebbiya ontong manabi ta’ alake pole. Ganeka pamanggi kaula dibi’, nangeng kaula apangrasa ja’ se ekoca’agi kaula ganeka kalaban kobasana Errohna Allah.
Apakah ada seorang di antara kamu, yang jika berselisih dengan orang lain, berani mencari keadilan pada orang-orang yang tidak benar, dan bukan pada orang-orang kudus?	Kadi ponapa me’ badha e antarana sampeyan se bangal entar ka hakim se ta’ oneng ka Allah, parlo agugat taretanna se saiman mon oreng ganeka atokar ban taretanna ganeka? Ponapa me’ nyo’on ka ommadda Allah sopaja ngorossagi parkara ganeka kantos lastare?
Atau tidak tahukah kamu, bahwa orang-orang kudus akan menghakimi dunia? Dan jika penghakiman dunia berada dalam tangan kamu, tidakkah kamu sanggup untuk mengurus perkara-perkara yang tidak berarti?	Ponapa sampeyan ta’ oneng ja’ ommadda Allah bakal ngadilana dunnya paneka? Daddi, mon sampeyan pajat ngadilana dunnya paneka, aponapa sampeyan me’ ta’ sanggup malastare dibi’ parkara pangadilan se tadha’ artena?
Tidak tahukah kamu, bahwa kita akan menghakimi malaikat-malaikat? Jadi apalagi perkara-perkara biasa dalam hidup kita sehari-hari.	Ponapa sampeyan ta’ oneng ja’ sampeyan sareng kaula badhi ngadilana para malaekat? Ponapa pole ra-parkara ren-aren e dhalem odhi’ e dunnya paneka!
Sekalipun demikian, jika kamu harus mengurus perkara-perkara biasa, kamu menyerahkan urusan itu kepada mereka yang tidak berarti dalam jemaat?	Daddi mon badha ra-parkara kadi ganeka, ponapa sareng sampeyan eparkara’agiya ka reng-oreng se ta’ gadhuwan kobasa sakale e dhalem jema’at?
Hal ini kukatakan untuk memalukan kamu. Tidak adakah seorang di antara kamu yang berhikmat, yang dapat mengurus perkara-perkara dari saudara-saudaranya?	Matodhusan onggu! E antarana sampeyan tanto badha se cokop bicaksana kaangguy ngoros kantos lastare sadajana tokar e antarana tan-taretan sasama Kristen!
Adakah saudara yang satu mencari keadilan terhadap saudara yang lain, dan justru pada orang-orang yang tidak percaya?	Nangeng sabaligga, oreng Kristen entar ka oreng se banne Kristen agugat taretanna se Kristen!
Adanya saja perkara di antara kamu yang seorang terhadap yang lain telah merupakan kekalahan bagi kamu. Mengapa kamu tidak lebih suka menderita ketidakadilan? Mengapakah kamu tidak lebih suka dirugikan?	Ponapa pole abakta parkara ka oreng se banne Kristen; badhana tokar e antarana sampeyan dibi’ bai ampon noduwagi kakala’anna sampeyan. Langkong sae sampeyan narema barang se ta’ adil otabana eparogi!
Tetapi kamu sendiri melakukan ketidakadilan dan kamu sendiri mendatangkan kerugian, dan hal itu kamu buat terhadap saudara-saudaramu.	Nangeng la’-mala’ sampeyan dibi’ se ta’ adil ka oreng laen, sampeyan dibi’ se marogi oreng laen. Ban sampeyan se kantha ganeka la’-mala’ ka tan-taretanna se saiman.
Atau tidak tahukah kamu, bahwa orang-orang yang tidak adil tidak akan mendapat bagian dalam Kerajaan Allah? Janganlah sesat! Orang cabul, penyembah berhala, orang berzinah, banci, orang pemburit,	Sampeyan ba’ onenga ja’ reng-oreng se ta’ atoro’ ka karsana Allah, ta’ kera daddi anggotana ommadda Allah? Ja’ ekenneng co-koco oreng! Reng-oreng se alako ma’seyat, reng-oreng se nyemba brahala, se azina, se alako cemmer sareng oreng se padha lake’na,
pencuri, orang kikir, pemabuk, pemfitnah dan penipu tidak akan mendapat bagian dalam Kerajaan Allah.	se ngeco’, se dhakka, se dujan mabu’, se dujan aba’-juba’agi oreng laen, sareng se merres oreng laen sadajana oreng se kantha ganeka ta’ kera daddi anggotana ommadda Allah.
Dan beberapa orang di antara kamu demikianlah dahulu. Tetapi kamu telah memberi dirimu disucikan, kamu telah dikuduskan, kamu telah dibenarkan dalam nama Tuhan Yesus Kristus dan dalam Roh Allah kita.	E antarana sampeyan gi’ dhimen badha se atengka kadi ganeka. Nangeng samangken sampeyan enyata’agi berse dhari dusa. Sampeyan ampon daddi kaagunganna Allah malolo. Sampeyan ampon sae pole hubunganna sareng Allah, sabab sampeyan parcaja ka Guste Isa Almasih sareng polana kobasana Errohna Allahna sampeyan sareng kaula sadaja.
Segala sesuatu halal bagiku, tetapi bukan semuanya berguna. Segala sesuatu halal bagiku, tetapi aku tidak membiarkan diriku diperhamba oleh suatu apapun.	Badha oreng se ngoca’ ja’ saneyap oreng kengeng aponapa’a saos. Nangeng monggu ka kaula ta’ sadajana aguna. Daddi, sanare kaula kengeng aponapa’a saos, kaula ta’ poron kaula paneka ekobasae ponapa’a saos.
Makanan adalah untuk perut dan perut untuk makanan: tetapi kedua-duanya akan dibinasakan Allah. Tetapi tubuh bukanlah untuk percabulan, melainkan untuk Tuhan, dan Tuhan untuk tubuh.	Badha jugan se ngoca’ ja’ teddha’an paneka kaangguy tabu’, dineng tabu’ paneka kaangguy teddha’an. Nangeng se dhadhuwa’ ganeka bakal epatadha’a sareng Allah. Badanna manossa ta’ kengeng eangguy badhi hubungan se ma’seyat, nangeng coma badhi ngabdi ka Pangeran. Ban Pangeran badhi meyara badan gapaneka.
Allah, yang membangkitkan Tuhan, akan membangkitkan kita juga oleh kuasa-Nya.	Allah ampon maodhi’ pole Guste Isa dhari sedana, sapaneka jugan Allah badhi maodhi’ sampeyan sareng kaula sareng kobasana.
Tidak tahukah kamu, bahwa tubuhmu adalah anggota Kristus? Akan kuambilkah anggota Kristus untuk menyerahkannya kepada percabulan? Sekali-kali tidak!	Sampeyan oneng ja’ badanna sampeyan paneka bagiyanna badanna Almasih dibi’. Daddi, ponapa kaula kengeng ngala’ settong bagiyanna badanna Almasih, laju ebadhi bagiyanna badanna sondel? Bunten!
Atau tidak tahukah kamu, bahwa siapa yang mengikatkan dirinya pada perempuan cabul, menjadi satu tubuh dengan dia? Sebab, demikianlah kata nas: "Keduanya akan menjadi satu daging."	Otabana, kadiya sampeyan gi’ ta’ oneng ja’ oreng se apolong sareng sondel, daddi settong sareng sondel ganeka? Sabab e dhalem Alketab esebbuttagi, "Se kadhuwa daddi settong."
Tetapi siapa yang mengikatkan dirinya pada Tuhan, menjadi satu roh dengan Dia.	Nangeng oreng se apolong sareng Pangeran, errohna daddi settong sareng Errohna Pangeran.
Jauhkanlah dirimu dari percabulan! Setiap dosa lain yang dilakukan manusia, terjadi di luar dirinya. Tetapi orang yang melakukan percabulan berdosa terhadap dirinya sendiri.	Jauwi lalakon ma’seyat. Sabab sadajana dusa laenna se elakone oreng kalakon e lowaranna badanna. Nangeng oreng se alako cemmer, padha sareng se agabay dusa ka badanna dibi’.
Atau tidak tahukah kamu, bahwa tubuhmu adalah bait Roh Kudus yang diam di dalam kamu, Roh Kudus yang kamu peroleh dari Allah, --dan bahwa kamu bukan milik kamu sendiri?	Sampeyan kodu oneng ja’ badanna sampeyan paneka kalenggiyanna Errohna Allah. Erroh ganeka badha e dhalemmanna sampeyan. Ban Allah dibi’ se apareng Erroh ganeka ka sampeyan. Sampeyan paneka andhi’na Allah, banne andhi’na sampeyan dibi’.
Sebab kamu telah dibeli dan harganya telah lunas dibayar: Karena itu muliakanlah Allah dengan tubuhmu!	Sampeyan ampon epondhut sareng Allah, ban Allah ampon majar lonas. Daddi, badanna sampeyan ganeka kodu eagem kalaban cara se madhateng kamolja’an ka Allah.
Memang orang mendengar, bahwa ada percabulan di antara kamu, dan percabulan yang begitu rupa, seperti yang tidak terdapat sekalipun di antara bangsa-bangsa yang tidak mengenal Allah, yaitu bahwa ada orang yang hidup dengan isteri ayahnya.	Sanyatana kaula ampon narema reppodanna oreng ja’ e antarana sampeyan badha lalakon ma’seyat se katalebadan: badha e antarana sampeyan se azina sareng ebu kaballunna. Oreng se ta’ oneng ka Pangeran saos ta’ kera alako sapaneka!
Sekalipun demikian kamu sombong. Tidakkah lebih patut kamu berdukacita dan menjauhkan orang yang melakukan hal itu dari tengah-tengah kamu?	Tape sampeyan gi’ ga’-maangga’. Sabaligga, samasthena Sampeyan kodu arassa ngennes, ban oreng se atengka sapaneka kodu ebuwang dhari kompolanna Sampeyan.
Sebab aku, sekalipun secara badani tidak hadir, tetapi secara rohani hadir, aku--sama seperti aku hadir--telah menjatuhkan hukuman atas dia, yang telah melakukan hal yang semacam itu. Bilamana kita berkumpul dalam roh, kamu bersama-sama dengan aku, dengan kuasa Yesus, Tuhan kita,	Sanajjan badan kaula paneka jau dhari sampeyan, tape ate kaula apolong ban sampeyan. Daddi kaula acaca’a ka sampeyan akadi se apolong sareng sampeyan, enggi paneka, "Bit asmana Isa Almasih, kaula anyata’agi ja’ oreng se alako talebat cemmer ganeka, kodu eokom." Mon sampeyan apol-kompol, anggep saos kaula badha e antarana sampeyan ganeka, ban kalaban kobasana Guste Isa,
orang itu harus kita serahkan dalam nama Tuhan Yesus kepada Iblis, sehingga binasa tubuhnya, agar rohnya diselamatkan pada hari Tuhan.	sampeyan kodu massra’agi oreng gapaneka ka Iblis sopaja badanna oreng ganeka epamate, sopaja kalaban cara se sapaneka errohna epasalamet e bakto Pangeran rabu pole.
Kemegahanmu tidak baik. Tidak tahukah kamu, bahwa sedikit ragi mengkhamiri seluruh adonan?	Ta’ pantes sampeyan arassa sombong. Olle daddi sampeyan padha oneng ka parebasan paneka, "Polana ragi se sakone’ adunna marobuk kabbi!"
Buanglah ragi yang lama itu, supaya kamu menjadi adonan yang baru, sebab kamu memang tidak beragi. Sebab anak domba Paskah kita juga telah disembelih, yaitu Kristus.	Buwang dhimen ragi se laju ganeka, enggi paneka ragina dusa, sopaja sampeyan daddi akadi adun se anyar, berse dhari ragina dusa se laju, ban kaula oneng ja’ sampeyan pajat sapaneka. Sabab paraya’an Paskana sampeyan sareng kaula ampon ranta, sabab Almasih se daddi dumba Paskana sampeyan sareng kaula, ampon ekurbannagi.
Karena itu marilah kita berpesta, bukan dengan ragi yang lama, bukan pula dengan ragi keburukan dan kejahatan, tetapi dengan roti yang tidak beragi, yaitu kemurnian dan kebenaran.	Daddi ngereng raya’agi pesta gapaneka sareng roti se ta’ eragi’i, enggi paneka roti se daddi lambangngepon kamorneyan sareng sadajana se ekasokane sareng Allah. Pesta Paska paneka ja’ raya’agi sareng roti se epobuwi ragi laju, enggi paneka ragi dusa sareng kajahadan.
Dalam suratku telah kutuliskan kepadamu, supaya kamu jangan bergaul dengan orang-orang cabul.	E dhalem sorat kaula se jang adha’an, kaula apareng oneng sopaja sampeyan ja’ apolongan sareng oreng se cemmer odhi’na.
Yang aku maksudkan bukanlah dengan semua orang cabul pada umumnya dari dunia ini atau dengan semua orang kikir dan penipu atau dengan semua penyembah berhala, karena jika demikian kamu harus meninggalkan dunia ini.	Se emaksottagi kaula banne oreng se cemmer otaba tama’, otabana tokang tepo otaba oreng se nyemba ka brahala se ta’ oneng ka Allah. Bunten, banne ganeka! Banne reng-oreng ganeka se emaksod kaula; sabab manabi sampeyan kodu majau dhari reng-oreng ganeka, sampeyan kodu kalowar dhari dunnya paneka.
Tetapi yang kutuliskan kepada kamu ialah, supaya kamu jangan bergaul dengan orang, yang sekalipun menyebut dirinya saudara, adalah orang cabul, kikir, penyembah berhala, pemfitnah, pemabuk atau penipu; dengan orang yang demikian janganlah kamu sekali-kali makan bersama-sama.	Se emaksod kaula enggi paneka sampeyan ja’ apolongan sareng oreng se ngako aba’na oreng Kristen, tape oreng ganeka alako ma’seyat, otabana tama’, otabana nyemba brahala, otabana dujan ba’-majuba’ oreng laen, otabana dujan mabu’, otabana maleng. La’-mala’ toju’ neddha apolong sareng reng-oreng ganeka saos, ampon.
Sebab dengan wewenang apakah aku menghakimi mereka, yang berada di luar jemaat? Bukankah kamu hanya menghakimi mereka yang berada di dalam jemaat? Mereka yang berada di luar jemaat akan dihakimi Allah. Usirlah orang yang melakukan kejahatan dari tengah-tengah kamu.	Ngadili reng-oreng se banne Kristen pajat banne orosan kaula. Allah dibi’ se bakal ngadilana reng-oreng gapaneka. Nangeng, parkara sadajana anggotana jema’adda sampeyan, gu ta’ sampeyan dibi’ se kodu ngadili? E dhalem Alketab esebbuttagi, "Tondhung oreng jahat dhari seddi’na ba’na."
Demikianlah hendaknya orang memandang kami: sebagai hamba-hamba Kristus, yang kepadanya dipercayakan rahasia Allah.	Anggep saos kaula sadaja paneka abdina Almasih, se epassrae kaangguy aberta’agi na-rancanana Allah se gi’ ta’ ekaonenge dunnya.
Yang akhirnya dituntut dari pelayan-pelayan yang demikian ialah, bahwa mereka ternyata dapat dipercayai.	Se paleng epenta dhari abdi se kadi gapaneka enggi paneka kaestowan ka lorana.
Bagiku sedikit sekali artinya entahkah aku dihakimi oleh kamu atau oleh suatu pengadilan manusia. Malahan diriku sendiripun tidak kuhakimi.	Monggu ka kaula, ta’ daddi so’al kadi ponapa pamanggina sampeyan — otabana pasera’a saos — parkara kaula. La’-mala’ ponapa se epekker kaula dibi’ parkara aba’ kaula, ta’ daddi parkara.
Sebab memang aku tidak sadar akan sesuatu, tetapi bukan karena itulah aku dibenarkan. Dia, yang menghakimi aku, ialah Tuhan.	Kaula ta’ apangrasa sala e dhalem parkara ponapa’a saos, nangeng gapaneka banne bukte ja’ kaula pajat ta’ sala. Pangeran dibi’ se nantowagi ponapa kaula sala otaba bunten.
Karena itu, janganlah menghakimi sebelum waktunya, yaitu sebelum Tuhan datang. Ia akan menerangi, juga apa yang tersembunyi dalam kegelapan, dan Ia akan memperlihatkan apa yang direncanakan di dalam hati. Maka tiap-tiap orang akan menerima pujian dari Allah.	Daddi, sarrena gi’ banne baktona, sampeyan ja’ ru-kaburu nantowagi ponapa oreng paneka sala otaba bunten. Nante’ saos kantos Guste Isa rabu. Salerana se mokka’a sadajana roseya se ta’ katengal, se badha e pettengna. Salerana se abungkara sadajana neyat se badha e dhalem atena manossa. E bakto gapaneka buru oreng padha narema dhari Allah pangalem se sapatodda etarema.
Saudara-saudara, kata-kata ini aku kenakan pada diriku sendiri dan pada Apolos, karena kamu, supaya dari teladan kami kamu belajar apakah artinya ungkapan: "Jangan melampaui yang ada tertulis", supaya jangan ada di antara kamu yang menyombongkan diri dengan jalan mengutamakan yang satu dari pada yang lain.	Tan-taretan! Kaangguy sampeyan sadaja, kaula ngangguyyagi gapaneka sadaja ka Apolos sareng ka badan kaula dibi’. Maksottepon sopaja dhari contona kaula sareng Apolos, sampeyan kengeng ajar ponapa artena ca’-oca’an. "Teggu’ atoran se badha". Kalaban sapaneka ta’ kera badha settongnga e antarana sampeyan se bisa dir-ngedirragi oreng se settong, laju ya-nyeya laenna.
Sebab siapakah yang menganggap engkau begitu penting? Dan apakah yang engkau punyai, yang tidak engkau terima? Dan jika engkau memang menerimanya, mengapakah engkau memegahkan diri, seolah-olah engkau tidak menerimanya?	Pasera se madaddi sampeyan alebbiyan dhari oreng laen? Sadaja se etarema sampeyan gu ta’ dhari Allah sadaja? Daddi, aponapa sampeyan me’ ngedirragi aba’, akadi sadajana se badha e sampeyan ganeka banne papareng?
Kamu telah kenyang, kamu telah menjadi kaya, tanpa kami kamu telah menjadi raja. Ah, alangkah baiknya kalau benar demikian, bahwa kamu telah menjadi raja, sehingga kamipun turut menjadi raja dengan kamu.	Pajat sampeyan ampon ta’ parlo pa-ponapa pole! Sampeyan ampon sogi! Sampeyan ampon daddi rato! Kaula sakanca bunten. Saponapa saena ja’ sakenga sampeyan sadaja padha daddi rato onggu, me’ olle kaula sakanca bisa noro’ marenta.
Sebab, menurut pendapatku, Allah memberikan kepada kami, para rasul, tempat yang paling rendah, sama seperti orang-orang yang telah dijatuhi hukuman mati, sebab kami telah menjadi tontonan bagi dunia, bagi malaikat-malaikat dan bagi manusia.	Sabab menorot pamanggi kaula, kaula sakanca, enggi paneka sul-rasul, sareng Allah ebadhi tatenggun e adha’na manossa sareng para malaekat. Kaula sakanca padha sareng oreng nespa se eparenge okoman mate e adha’na oreng se bannya’, erak-sorak sareng dunnya.
Kami bodoh oleh karena Kristus, tetapi kamu arif dalam Kristus. Kami lemah, tetapi kamu kuat. Kamu mulia, tetapi kami hina.	Polana Almasih, kaula sakanca daddi oreng budhu, ban sampeyan daddi oreng Kristen se penter! Kaula sakanca ta’ gadhuwan kakowadan, sampeyan oreng se parjuga! Kaula sakanca ecale, sampeyan elem-alem!
Sampai pada saat ini kami lapar, haus, telanjang, dipukul dan hidup mengembara,	Sampe’ samangken kaula sakanca kalaparan sareng kapelka’en; kalambi kare se cekka’; eseksa oreng; ta’ gadhuwan kennengngan se teptep;
kami melakukan pekerjaan tangan yang berat. Kalau kami dimaki, kami memberkati; kalau kami dianiaya, kami sabar;	kaula sakanca makalowar pello koneng nyare kasap. Mon ebasto, kaula sakanca aberkadi; mon eseksa, kaula sakanca sabbar;
kalau kami difitnah, kami tetap menjawab dengan ramah; kami telah menjadi sama dengan sampah dunia, sama dengan kotoran dari segala sesuatu, sampai pada saat ini.	mon nyama eba’juba’agi oreng, kaula sakanca males sareng ca’-oca’ se manes. Kaula sakanca wang-buwanganna oreng; kantos samangken kaula sakanca eanggep akadi re’-kerre’na bume.
Hal ini kutuliskan bukan untuk memalukan kamu, tetapi untuk menegor kamu sebagai anak-anakku yang kukasihi.	Kaula noles sapaneka ka sampeyan banne matodhusa sampeyan, tape la’-mala’ana sampeyan akadi ana’ kaula dibi’.
Sebab sekalipun kamu mempunyai beribu-ribu pendidik dalam Kristus, kamu tidak mempunyai banyak bapa. Karena akulah yang dalam Kristus Yesus telah menjadi bapamu oleh Injil yang kuberitakan kepadamu.	Sabab kaula paneka ramana sampeyan, sanajjan sampeyan menangka oreng Kristen olle daddi sampeyan gadhuwan guru sapolo ebu. E dhalem odhi’na sampeyan menangka oreng se daddi settong sareng Almasih, kaula se daddi ramana sampeyan, sabab kaula se ngeba Kabar Bagus parkara Almasih ka sampeyan.
Sebab itu aku menasihatkan kamu: turutilah teladanku!	Daddi kaula nyo’ona kalaban gu-onggu ka sampeyan sopaja sampeyan nerowe contona kaula.
Justru itulah sebabnya aku mengirimkan kepadamu Timotius, yang adalah anakku yang kekasih dan yang setia dalam Tuhan. Ia akan memperingatkan kamu akan hidup yang kuturuti dalam Kristus Yesus, seperti yang kuajarkan di mana-mana dalam setiap jemaat.	Kaangguy kaparlowan ganeka kaula ampon ngotos Timotiyus ka sampeyan. Menangka moredda Almasih, Timotiyus ganeka padha sareng ana’ kaula dibi’ se kakase. Timotiyus ganeka ana’ se ekenneng parcaja. Timotiyus bakal maemoda sampeyan parkara carana odhi’ se etoro’ kaula saamponna kaula parcaja ka Almasih, enggi paneka carana odhi’ se eajarragi bi’ kaula ka saneyap jema’at e ka’imma’a saos.
Tetapi ada beberapa orang yang menjadi sombong, karena mereka menyangka, bahwa aku tidak akan datang lagi kepadamu.	E antarana sampeyan badha pan-saponapan oreng se daddi sombong polana nyangka ja’ kaula ta’ kera entar ka sampeyan.
Tetapi aku akan segera datang kepadamu, kalau Tuhan menghendakinya. Maka aku akan tahu, bukan tentang perkataan orang-orang yang sombong itu, tetapi tentang kekuatan mereka.	Nangeng manabi Pangeran ngedine, kaula entara jugan ka sampeyan ta’ saponapa abidda dhari samangken. E bakto ganeka kaula bakal nengalana jugan ponapa se badhi elakone reng-oreng se sombong ganeka; banne namong cacana malolo.
Sebab Kerajaan Allah bukan terdiri dari perkataan, tetapi dari kuasa.	Sabab mon Allah marenta odhi’na oreng, hal gapaneka ebukteyagi sareng kakowadanna odhi’na oreng gapaneka, banne sareng cacana.
Apakah yang kamu kehendaki? Haruskah aku datang kepadamu dengan cambuk atau dengan kasih dan dengan hati yang lemah lembut?	Daddi tore pele ka’imma se ekasokane sampeyan! Ponapa kaula entara ka sampeyan ngajara kalaban kakerrasan otabana kaula dhatengnga kaangguy ngajar kalaban alos etoro’e bellas ase?
Dan aku, saudara-saudara, pada waktu itu tidak dapat berbicara dengan kamu seperti dengan manusia rohani, tetapi hanya dengan manusia duniawi, yang belum dewasa dalam Kristus.	Tan-taretan sadaja! Salerressa kaula ta’ bisa acaca ka sampeyan akadi se acaca ka oreng se gadhuwan Errohna Allah. Kaula namong bisa acaca ka sampeyan akadi se acaca sareng oreng se gi’ odhi’ noro’ pangaterrona dunnya; akadi se acaca sareng oreng se gi’ babaji’ e dhalem kaparcaja’anna ka Almasih.
Susulah yang kuberikan kepadamu, bukanlah makanan keras, sebab kamu belum dapat menerimanya. Dan sekarangpun kamu belum dapat menerimanya.	E bakto sampeyan gi’ babaji’ sareng kaula namong eteddhai teddhana babaji’, banne teddha’anna oreng dibasa; sabab sampeyan gi’ ta’ cokop kowat. La’-mala’ kantos samangken sampeyan gi’ ta’ kowat,
Karena kamu masih manusia duniawi. Sebab, jika di antara kamu ada iri hati dan perselisihan bukankah hal itu menunjukkan, bahwa kamu manusia duniawi dan bahwa kamu hidup secara manusiawi?	sabab sampeyan gi’ odhi’ noro’ tabi’adda sampeyan sacara manossa. Sabab mon sampeyan gi’ gadhuwan ate ere ban atokaran, ganeka noduwagi ja’ sampeyan gi’ odhi’ menorot tabi’adda manossa, akadi reng-oreng se ta’ kennal ka Allah.
Karena jika yang seorang berkata: "Aku dari golongan Paulus," dan yang lain berkata: "Aku dari golongan Apolos," bukankah hal itu menunjukkan, bahwa kamu manusia duniawi yang bukan rohani?	Mon badha e antarana sampeyan se adhabu, "Sengko’ noro’ Paulus," ban se laen adhabu, "Sengko’ noro’ Apolos," ganeka gu ta’ noduwagi ja’ sampeyan e dhalem odhi’na tengka gulina gi’ padha sareng reng-oreng dunnya?
Jadi, apakah Apolos? Apakah Paulus? Pelayan-pelayan Tuhan yang olehnya kamu menjadi percaya, masing-masing menurut jalan yang diberikan Tuhan kepadanya.	Salerressa, pasera Apolos ganeka? Ban pasera Paulus? Kaula sareng Apolos namong abdina Allah, se nonton sampeyan sopaja parcaja ka Almasih, namong ajalannagi lalakon se epassra’agi sareng Pangeran.
Aku menanam, Apolos menyiram, tetapi Allah yang memberi pertumbuhan.	Kaula se namen ban Apolos se nyeram, nangeng Allah dibi’ se matombu tamennan ganeka.
Karena itu yang penting bukanlah yang menanam atau yang menyiram, melainkan Allah yang memberi pertumbuhan.	Daddi se penting Allah, sabab Allah se matombu; se namen sareng se nyeram ta’ penting.
Baik yang menanam maupun yang menyiram adalah sama; dan masing-masing akan menerima upahnya sesuai dengan pekerjaannya sendiri.	Se namen sareng se nyeram tadha’ bidana darajadda; se kadhuwa padha narema’a opana bang-sebang menorot lakona sareng ehteyarra.
Karena kami adalah kawan sekerja Allah; kamu adalah ladang Allah, bangunan Allah.	Kaula sareng Apolos padha alako kaagem Allah, dineng sampeyan paneka saompamana teggalla Allah. Sampeyan sadaja padha jugan sareng geddhongnga Allah.
Sesuai dengan kasih karunia Allah, yang dianugerahkan kepadaku, aku sebagai seorang ahli bangunan yang cakap telah meletakkan dasar, dan orang lain membangun terus di atasnya. Tetapi tiap-tiap orang harus memperhatikan, bagaimana ia harus membangun di atasnya.	Kalaban kapenterran paparengnga Allah, kaula menangka tokang bato ampon masang dhasarra geddhong ganeka, ban oreng laen se maddek geddhong e attassa dhasar ganeka. Saneyap oreng kodu ngastete onggu kadi ponapa se abadhi geddhong e attassa dhasar ganeka.
Karena tidak ada seorangpun yang dapat meletakkan dasar lain dari pada dasar yang telah diletakkan, yaitu Yesus Kristus.	Sabab Allah dibi’ ampon nyaba’ Isa Almasih menangka dhasarra geddhong ganeka, dhasar se coma settong ban tadha’ laenna pole.
Entahkah orang membangun di atas dasar ini dengan emas, perak, batu permata, kayu, rumput kering atau jerami,	Badha se abadhi geddhong e attassa dhasar ganeka ngangguy emmas, badha se ngangguy salaka, badha se ngangguy mamatan, badha pole se ngangguy kaju, rebba kerreng otabana darameyan.
sekali kelak pekerjaan masing-masing orang akan nampak. Karena hari Tuhan akan menyatakannya, sebab ia akan nampak dengan api dan bagaimana pekerjaan masing-masing orang akan diuji oleh api itu.	Juba’ bagussa lalakonna oreng tong-settongnga bakal katengalana e bakto Almasih rabu pole. Sabab e are ganeka sareng apoy sadajana lalakonna oreng bakal epakatengalana; apoy bakal ngojiya sareng nantowagiya bagus juba’na lalakon ganeka.
Jika pekerjaan yang dibangun seseorang tahan uji, ia akan mendapat upah.	Mon geddhong se epaddek e attassa dhasar ganeka kowat eobbar bi’ apoy ganeka, orengnga bakal narema’a opana.
Jika pekerjaannya terbakar, ia akan menderita kerugian, tetapi ia sendiri akan diselamatkan, tetapi seperti dari dalam api.	Nangeng mon lalakonna katonon, oreng ganeka bakal rogiya; oreng ganeka dibi’ bakal salamedda, nangeng akadi oreng se lopot dhari apoy.
Tidak tahukah kamu, bahwa kamu adalah bait Allah dan bahwa Roh Allah diam di dalam kamu?	Sampeyan ba’ onenga ja’ sampeyan paneka Padalemmanna Allah? Ban ja’ Errohna Allah alenggi e dhalem sampeyan sadaja?
Jika ada orang yang membinasakan bait Allah, maka Allah akan membinasakan dia. Sebab bait Allah adalah kudus dan bait Allah itu ialah kamu.	Mon badha oreng se marosak Padalemmanna Allah, oreng ganeka tanto eparosak sareng Allah. Sabab Padalemmanna Allah namong kaangguy Allah malolo, ban Padalemmanna ganeka enggi paneka sampeyan sadaja.
Janganlah ada orang yang menipu dirinya sendiri. Jika ada di antara kamu yang menyangka dirinya berhikmat menurut dunia ini, biarlah ia menjadi bodoh, supaya ia berhikmat.	Ja’ kantos badha se nepo salerana dibi’. Manabi e antarana sampeyan badha se apangrasa bicaksana menorot okoranna dunnya paneka, oreng gapaneka kodu daddi budhu, sopaja daddi oreng se bicaksana onggu.
Karena hikmat dunia ini adalah kebodohan bagi Allah. Sebab ada tertulis: "Ia yang menangkap orang berhikmat dalam kecerdikannya."	Sabab se eanggep bicaksana sareng dunnya paneka budhu e dhalem pangoladanna Allah. E dhalem Alketab esebbuttagi, "Allah ajebbak reng-oreng se bicaksana e dhalem kapenterranna reng-oreng jareya dibi’."
Dan di tempat lain: "Tuhan mengetahui rancangan-rancangan orang berhikmat; sesungguhnya semuanya sia-sia belaka."	Jugan esebbuttagi sapaneka, "Pangeran ngagali ja’ pekkeranna reng-oreng bicaksana reya pekkeran se tadha’ gunana."
Karena itu janganlah ada orang yang memegahkan dirinya atas manusia, sebab segala sesuatu adalah milikmu:	Daddi ja’ sampe’ badha oreng se lem-ngalem manossa; sabab ponapa’a saos ampon eparengngagi epadaddi andhi’na sampeyan:
baik Paulus, Apolos, maupun Kefas, baik dunia, hidup, maupun mati, baik waktu sekarang, maupun waktu yang akan datang. Semuanya kamu punya.	Paulus, Apolos, Petrus, dunnya paneka, odhi’ sareng pate, jaman samangken sareng jaman se bakal dhateng, sadajana ampon andhi’na sampeyan.
Tetapi kamu adalah milik Kristus dan Kristus adalah milik Allah.	Ban sampeyan kaagunganna Almasih, ban Almasih kaagunganna Allah.
Demikianlah pula, ketika aku datang kepadamu, saudara-saudara, aku tidak datang dengan kata-kata yang indah atau dengan hikmat untuk menyampaikan kesaksian Allah kepada kamu.	Tan-taretan! E bakto kaula entar ka sampeyan ngabarragi rancanana Allah se gi’ ta’ ekaonenge sareng dunnya, kaula ta’ ngangguy kabicaksana’anna dunnya paneka otabana acaca ngangguy oca’ se gus-bagus.
Sebab aku telah memutuskan untuk tidak mengetahui apa-apa di antara kamu selain Yesus Kristus, yaitu Dia yang disalibkan.	Sabab kaula ampon nekat, saabidda apolong sareng sampeyan kaula ta’ acaca’a pa-ponapa kajabana parkara Isa Almasih; kusussepon ja’ Salerana ampon seda e salib.
Aku juga telah datang kepadamu dalam kelemahan dan dengan sangat takut dan gentar.	E bakto kaula akompol sareng sampeyan, kaula ta’ gadhuwan kakowadan, sareng ngetter katako’en.
Baik perkataanku maupun pemberitaanku tidak kusampaikan dengan kata-kata hikmat yang meyakinkan, tetapi dengan keyakinan akan kekuatan Roh,	Kabar se epanapa’ kaula ka sampeyan bi’ kaula ta’ epanapa’ ngangguy ca’-oca’ se ngapencot ate menorot kabicaksana’anna manossa. Kaula manapa’ berta ganeka kalaban cara se abukteyagi ja’ Errohna Allah paneka kobasa.
supaya iman kamu jangan bergantung pada hikmat manusia, tetapi pada kekuatan Allah.	Kaula ngangguy cara se kadi ganeka sopaja kaparcaja’anna sampeyan ka Almasih ta’ adhasar ka kabicaksana’anna manossa, tape adhasar ka kobasana Allah.
Sungguhpun demikian kami memberitakan hikmat di kalangan mereka yang telah matang, yaitu hikmat yang bukan dari dunia ini, dan yang bukan dari penguasa-penguasa dunia ini, yaitu penguasa-penguasa yang akan ditiadakan.	Maske sapaneka, e antarana reng-oreng se karohaniyanna ampon mateng, kaula pajat acaca parkara kabicaksana’an. Nangeng kabicaksana’an ganeka banne kabicaksana’anna dunnya, otaba kabicaksana’anna pangobasa-pangobasana jaman paneka, se kakobasa’anna bakal mosna’a.
Tetapi yang kami beritakan ialah hikmat Allah yang tersembunyi dan rahasia, yang sebelum dunia dijadikan, telah disediakan Allah bagi kemuliaan kita.	Kabicaksana’an se etotorragi kaula enggi paneka kabicaksana’an dhari Allah. Kabicaksana’an ganeka ta’ ekaonenge sareng manossa, nangeng ampon esadhiya’agi sareng Allah kaangguy kasennengnganna sampeyan sareng kaula sadaja sabellunna dunnya paneka ebadhi.
Tidak ada dari penguasa dunia ini yang mengenalnya, sebab kalau sekiranya mereka mengenalnya, mereka tidak menyalibkan Tuhan yang mulia.	Tadha’ settonga dhari para pangobasa jaman paneka se oneng parkara kabicaksana’an ganeka. Sabab ja’ sakenga reng-oreng ganeka oneng, tanto ta’ kera nyalib Guste Isa se molja ka’issa’.
Tetapi seperti ada tertulis: "Apa yang tidak pernah dilihat oleh mata, dan tidak pernah didengar oleh telinga, dan yang tidak pernah timbul di dalam hati manusia: semua yang disediakan Allah untuk mereka yang mengasihi Dia."	Sabaligga, parkara ganeka padha sareng se esebbuttagi e dhalem Alketab, "Apa se ta’ tao etangale otaba ekaedhing manossa, ban ta’ tao kalowar dhari pekkeranna manossa, jareya se esadhiya’agi Allah kaangguy reng-oreng se taresna ka Salerana."
Karena kepada kita Allah telah menyatakannya oleh Roh, sebab Roh menyelidiki segala sesuatu, bahkan hal-hal yang tersembunyi dalam diri Allah.	Nangeng Allah ampon anyata’agi parkara ganeka ka sampeyan sareng kaula sadaja kalaban parantara’anna Errohepon. Errohna Allah ganeka nalektegi ponapa’a saos, kantos ka ke’-lekke’na na-rancanana Allah.
Siapa gerangan di antara manusia yang tahu, apa yang terdapat di dalam diri manusia selain roh manusia sendiri yang ada di dalam dia? Demikian pulalah tidak ada orang yang tahu, apa yang terdapat di dalam diri Allah selain Roh Allah.	Sabab se oneng ka essena atena oreng enggi paneka errohna oreng ganeka dibi’, ta’ enggi? Sapaneka jugan parkara Allah. Se ngagali ka panggaliyanna Allah namong Errohna Allah gapaneka dibi’!
Kita tidak menerima roh dunia, tetapi roh yang berasal dari Allah, supaya kita tahu, apa yang dikaruniakan Allah kepada kita.	Ban sampeyan sareng kaula sadaja ta’ narema errohna dunnya paneka, nangeng Erroh se dhari Allah, sopaja sampeyan sareng kaula sadaja padha oneng ka sadajana se eparengngagi Allah ka sampeyan sareng kaula sadaja.
Dan karena kami menafsirkan hal-hal rohani kepada mereka yang mempunyai Roh, kami berkata-kata tentang karunia-karunia Allah dengan perkataan yang bukan diajarkan kepada kami oleh hikmat manusia, tetapi oleh Roh.	Daddi, mon kaula sakanca nerrangngagi pa-ponapa parkara Allah ka reng-oreng se gadhuwan Errohna Allah, kaula sakanca ta’ notorragi menorot kabicaksana’anna manossa, namong menorot pangajaranna Errohna Allah.
Tetapi manusia duniawi tidak menerima apa yang berasal dari Roh Allah, karena hal itu baginya adalah suatu kebodohan; dan ia tidak dapat memahaminya, sebab hal itu hanya dapat dinilai secara rohani.	Oreng se ta’ gadhuwan Errohna Allah, ta’ bisa narema pa-ponapa se enyata’agi sareng Erroh gapaneka. Sabab monggu ka oreng ganeka sadajana parkara ganeka akadi kabudhuwan saos. Oreng ganeka ta’ bisa ngarte, sabab parkara ganeka namong bisa enilay sacara rohani.
Tetapi manusia rohani menilai segala sesuatu, tetapi ia sendiri tidak dinilai oleh orang lain.	Oreng se gadhuwan Errohna Allah bisa anilay ponapa’a saos, nangeng tadha’ oreng settonga se gadhuwan ha’ anilay oreng ganeka.
Sebab: "Siapakah yang mengetahui pikiran Tuhan, sehingga ia dapat menasihati Dia?" Tetapi kami memiliki pikiran Kristus.	E dhalem Alketab esebbuttagi, "Sapa se tao ka panggaliyanna Pangeran? Ban sapa se bisa la-malae Salerana?" Sampeyan sareng kaula sadaja se gadhuwan pekkeran se padha sareng Almasih!
Dari Paulus, yang oleh kehendak Allah dipanggil menjadi rasul Kristus Yesus, dan dari Sostenes, saudara kita, kepada jemaat Allah di Korintus, yaitu mereka yang dikuduskan dalam Kristus Yesus dan yang dipanggil menjadi orang-orang kudus, dengan semua orang di segala tempat, yang berseru kepada nama Tuhan kita Yesus Kristus, yaitu Tuhan mereka dan Tuhan kita. Kasih karunia dan damai sejahtera dari Allah, Bapa kita, dan dari Tuhan Yesus Kristus menyertai kamu.	Tan-taretan jema’adda Allah e Korintus! Sampeyan ampon etembali Allah epadaddi ommadda polana sampeyan kaagunganna Isa Almasih, asareng sadajana oreng e ka’imma’a saos se nyemba ka Guste Isa Almasih, enggi paneka Pangeranna reng-oreng ganeka sareng jugan Pangeranna sampeyan sareng kaula sadaja. Kaula, Paulus, sareng taretan Sostenes, ngarep moga-moga Allah Ramana sampeyan sareng kaula sadaja sareng jugan Guste Isa marengana berkat sareng kataremtemman ka sampeyan. Kaula noles sorat paneka menangka rasulla Isa Almasih, se eangkat sareng Allah dibi’ sarta menorot kasokanna jugan.
Aku senantiasa mengucap syukur kepada Allahku karena kamu atas kasih karunia Allah yang dianugerahkan-Nya kepada kamu dalam Kristus Yesus.	Kaula ros-terrosan asokkor ka Allah polana sampeyan, sabab sampeyan ampon narema rahmat dhari Allah kalaban parantara’anna Isa Almasih.
Sebab di dalam Dia kamu telah menjadi kaya dalam segala hal: dalam segala macam perkataan dan segala macam pengetahuan,	Sarrena sampeyan ampon daddi kaagunganna Almasih, odhi’na sampeyan samangken sogi e dhalem parkara ponapa’a saos. Pangataowanna sampeyan e dhalem parkara ponapa’a saos dhalem, ban sampeyan penter ngajarragi pangataowan ganeka.
sesuai dengan kesaksian tentang Kristus, yang telah diteguhkan di antara kamu.	Ganeka noduwagi ja’ berta parkara Almasih ampon ce’ nyarepsebba ka dhalem atena sampeyan,
Demikianlah kamu tidak kekurangan dalam suatu karuniapun sementara kamu menantikan penyataan Tuhan kita Yesus Kristus.	kantos sampeyan ta’ kakorangan berkat settonga, sabatara sampeyan anante’ rabuna Guste Isa Almasih se etangaleyana sadajana oreng.
Ia juga akan meneguhkan kamu sampai kepada kesudahannya, sehingga kamu tak bercacat pada hari Tuhan kita Yesus Kristus.	Almasih dibi’ se badhi nanggung sampeyan sampe’ ka aherra; sopaja e bakto Salerana rabu pole, sampeyan epanggi, tadha’ calena.
Allah, yang memanggil kamu kepada persekutuan dengan Anak-Nya Yesus Kristus, Tuhan kita, adalah setia.	Allah ekenneng parcaja onggu. Salerana Allah se nembali sampeyan sopaja daddi settong sareng Pottrana, enggi paneka Isa Almasih, Pangeranna sampeyan sareng kaula sadaja.
Tetapi aku menasihatkan kamu, saudara-saudara, demi nama Tuhan kita Yesus Kristus, supaya kamu seia sekata dan jangan ada perpecahan di antara kamu, tetapi sebaliknya supaya kamu erat bersatu dan sehati sepikir.	Tan-taretan! Bit asmaepon Guste Isa Almasih, kaula nyo’ona ka sampeyan sopaja padha parokon, ja’ kantos aca-pecca. Parokon, settong ate sareng settong pekkeran.
Sebab, saudara-saudaraku, aku telah diberitahukan oleh orang-orang dari keluarga Kloe tentang kamu, bahwa ada perselisihan di antara kamu.	Sabab reng-oreng dhari kalowargana Kloë ngatore oneng ka kaula ja’ sampeyan atokaran.
Yang aku maksudkan ialah, bahwa kamu masing-masing berkata: Aku dari golongan Paulus. Atau aku dari golongan Apolos. Atau aku dari golongan Kefas. Atau aku dari golongan Kristus.	Se emaksod kaula enggi paneka e antarana sampeyan badha se adhabu, "Sengko’ noro’ Paulus," badha pole se ngoca’, "Sengko’ noro’ Apolos," ban se laen ngoca’, "Sengko’ noro’ Petrus," dineng se laen pole ngoca’, "Sengko’ noro’ Almasih."
Adakah Kristus terbagi-bagi? Adakah Paulus disalibkan karena kamu? Atau adakah kamu dibaptis dalam nama Paulus?	Masa’ Almasih egi-bagi! Banne Paulus se mate esalib kaangguy sampeyan. Ban sampeyan ebaptis banne daddiya panganodda Paulus.
Aku mengucap syukur bahwa tidak ada seorangpun juga di antara kamu yang aku baptis selain Krispus dan Gayus,	Ontong kaula ta’ abaptis oreng settonga e antarana sampeyan, kajabana Krispus sareng Gayus.
sehingga tidak ada orang yang dapat mengatakan, bahwa kamu dibaptis dalam namaku.	Ja’ kantos badha e antarana sampeyan se adhabu ja’ kaula abaptis se kadhuwa ganeka sopaja daddi panganodda kaula.
Juga keluarga Stefanus aku yang membaptisnya. Kecuali mereka aku tidak tahu, entahkah ada lagi orang yang aku baptis.	O, enggi, onggu, Stefanus sareng kalowargana kaula seabaptis. Tape, salaenna ganeka, menorot enga’ kaula, tadha’ oreng laenna pole se ebaptis kaula.
Sebab Kristus mengutus aku bukan untuk membaptis, tetapi untuk memberitakan Injil; dan itupun bukan dengan hikmat perkataan, supaya salib Kristus jangan menjadi sia-sia.	Almasih ngotos kaula banne kaangguy abaptis oreng, coma kaangguy aberta’agi Kabar Bagus dhari Allah; ban ganeka saos sareng kaula kodu elakone ta’ kalaban ngangguy kapenterran acaca menangka manossa, sopaja kobasana sedana Almasih e kaju salib ta’ parcoma.
Sebab pemberitaan tentang salib memang adalah kebodohan bagi mereka yang akan binasa, tetapi bagi kita yang diselamatkan pemberitaan itu adalah kekuatan Allah.	Sabab monggu ka reng-oreng se nojju ka pate, kabar parkara sedana Almasih e salib eanggep kabar lecek. Namong, monggu ka sampeyan sareng kaula sadaja se epasalamet sareng Allah, kabar ganeka carana Allah noduwagi kobasana.
Karena ada tertulis: "Aku akan membinasakan hikmat orang-orang berhikmat dan kearifan orang-orang bijak akan Kulenyapkan."	Sabab e dhalem Alketab Allah adhabu, "Kabicaksana’anna reng-oreng se penter bi’ Sengko’ epasalbuda, ban pangarteyanna reng-oreng se andhi’ elmo epamosna’a."
Di manakah orang yang berhikmat? Di manakah ahli Taurat? Di manakah pembantah dari dunia ini? Bukankah Allah telah membuat hikmat dunia ini menjadi kebodohan?	Daddi, ponapa gunana daddi oreng penter? Ponapa gunana oreng andhi’ elmo? Ponapa gunana reng-oreng ahli pekker e dunnya paneka? Allah ampon noduwagi ja’ kabicaksana’an e dunnya paneka sanyatana kabudhuwan se tadha’ essena!
Oleh karena dunia, dalam hikmat Allah, tidak mengenal Allah oleh hikmatnya, maka Allah berkenan menyelamatkan mereka yang percaya oleh kebodohan pemberitaan Injil.	Sabab maske saponapa penterra manossa, ta’ bisa oneng ka Allah bi’ kapenterranna ganeka. Namong sarrena Allah paneka bicaksana, daddi kasokan masalamedda reng-oreng se parcaja ka Salerana kalaban parantara’anna berta se eberta’agi sareng kaula se eanggep caca kosong sareng dunnya paneka.
Orang-orang Yahudi menghendaki tanda dan orang-orang Yunani mencari hikmat,	Oreng Yahudi agugat kaajiban kaangguy bukte, ban oreng Yunani ngotama’agi kabicaksana’anna dunnya paneka.
tetapi kami memberitakan Kristus yang disalibkan: untuk orang-orang Yahudi suatu batu sandungan dan untuk orang-orang bukan Yahudi suatu kebodohan,	Nangeng sampeyan sareng kaula sadaja namong aberta’agi Almasih se seda e salib. Berta ganeka mapeggel atena oreng Yahudi, sarta eanggep caca kosong sareng reng-oreng se banne Yahudi. Ban reng-oreng Yahudi nganggep ganeka settong kabudhuwan.
tetapi untuk mereka yang dipanggil, baik orang Yahudi, maupun orang bukan Yahudi, Kristus adalah kekuatan Allah dan hikmat Allah.	Nangeng monggu ka reng-oreng se ampon etembali Allah ta’ oneng oreng ganeka Yahudi otaba banne Yahudi berta ganeka daddi carana Allah noduwagi kobasa sareng kabicaksana’anna.
Sebab yang bodoh dari Allah lebih besar hikmatnya dari pada manusia dan yang lemah dari Allah lebih kuat dari pada manusia.	Sabab se katon akadi kabudhuwanna Allah, lebbi bicaksana dhari kabicaksana’anna manossa; ban se katon akadi tadha’ kakowadanna e Allah paneka sanyatana akowadan dhari kakowadanna manossa.
Ingat saja, saudara-saudara, bagaimana keadaan kamu, ketika kamu dipanggil: menurut ukuran manusia tidak banyak orang yang bijak, tidak banyak orang yang berpengaruh, tidak banyak orang yang terpandang.	Tan-taretan! Kodda’ kaemodi kadi ponapa kabadha’anna sampeyan e bakto sampeyan etembali Allah. Coma sakone’ e antarana sampeyan se bicaksana, se kobasa otabana se gadhuwan kadhudhugan tenggi menorot pamanggina manossa.
Tetapi apa yang bodoh bagi dunia, dipilih Allah untuk memalukan orang-orang yang berhikmat, dan apa yang lemah bagi dunia, dipilih Allah untuk memalukan apa yang kuat,	Sabab Allah pajat etengnget mele se eanggep budhu sareng dunnya paneka, sopaja reng-oreng se penter daddi todhus. Ban Allah jugan mele se eanggep ta’ gadhuwan kakowadan sareng dunnya paneka, sopaja reng-oreng se gaga’ parjuga daddi todhus.
dan apa yang tidak terpandang dan yang hina bagi dunia, dipilih Allah, bahkan apa yang tidak berarti, dipilih Allah untuk meniadakan apa yang berarti,	Allah mele se eanggep mandhap, nespa, ban la’-mala’ se eanggep tadha’ artena sareng dunnya paneka, sopaja Allah maancor se eanggep penting sareng dunnya paneka.
supaya jangan ada seorang manusiapun yang memegahkan diri di hadapan Allah.	Kalaban sapaneka tadha’ oreng settonga se bisa bong-masombong e ajunanna Allah.
Tetapi oleh Dia kamu berada dalam Kristus Yesus, yang oleh Allah telah menjadi hikmat bagi kita. Ia membenarkan dan menguduskan dan menebus kita. Karena itu seperti ada tertulis: "Barangsiapa yang bermegah, hendaklah ia bermegah di dalam Tuhan."	Allah dibi’ se madaddi settong sampeyan sareng Isa Almasih. Kalaban parantara’anna Almasih sampeyan sareng kaula sadaja epabicaksana. Ban kalaban parantara’anna Salerana jugan bi’ Allah sampeyan sareng kaula sadaja epasae pole sareng Salerana, sampeyan sareng kaula sadaja epadaddi ommadda se kusus akadi se esebbuttagi e dhalem Alketab, "Oreng se edira kodu ngedirragi pa-apa se elampa’agi Pangeran."
