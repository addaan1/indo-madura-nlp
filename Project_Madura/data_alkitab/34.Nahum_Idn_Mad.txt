Celakalah kota penumpah darah itu! Seluruhnya dusta belaka, penuh dengan perampasan, dan tidak henti-hentinya penerkaman!	Palang kottha reya se possa’ ban kalecegan ban bannya’ oreng se dujan mate’e oreng, sarta possa’ ban barang rampasan.
Dengar, lecut cambuk dan derak-derik roda! Dengar, kuda lari menderap, dan kereta meloncat-loncat!	Edhingngagi monyena cometthe ban monyena rodha se saleng pakarethe’, garadabba sokona jaran se berka’ sarta rontagga kareta.
Pasukan berkuda menyerang, pedang bernyala-nyala dan tombak berkilat-kilat! Banyak yang mati terbunuh dan bangkai bertimbun-timbun! Tidak habis-habisnya mayat-mayat, orang tersandung jatuh pada mayat-mayat!	Pasukan se nompa’ jaran nyerrang ce’ samangadda, peddhangnga ban tombagga arap-galirap. Oreng mate bannya’na ta’ ekenneng bitong, mayyidda apo’-tompo’, sampe’ oreng dhung-tatandhung.
Semuanya karena banyaknya persundalan si perempuan sundal, yang cantik parasnya dan ahli dalam sihir, yang memperdayakan bangsa-bangsa dengan persundalannya dan kaum-kaum dengan sihirnya.	Niniwe sondel rowa teppa’na eberri’i okoman. Karaddinanna ngapencot ate ongguwan. Bannya’ bangsa se eseher ecacae ban oca’ se lemma’ manes.
Lihat, Aku akan menjadi lawanmu, demikianlah firman TUHAN semesta alam; Aku akan mengangkat ujung kainmu sampai ke mukamu dan akan memperlihatkan auratmu kepada bangsa-bangsa dan kemaluanmu kepada kerajaan-kerajaan.	PANGERAN Se Mahakobasa adhabu, "He, Niniwe, bi’ Sengko’ ba’na eseksa’a! Ebangkangana e adha’na sa-bangsa, sampe’ ba’na malo, aebba etangale reng-oreng jareya.
Aku akan melemparkan barang keji ke atasmu, akan menghina engkau dan akan membuat engkau menjadi tontonan.	Bi’ Sengko’ ba’na epakantha barang se majitjit ate, ekotep ban cemmer egabay gun-tenggunna oreng.
Maka semua orang yang melihat engkau akan lari meninggalkan engkau serta berkata: "Niniwe sudah rusak! Siapakah yang meratapi dia? Dari manakah aku akan mencari penghibur-penghibur untuk dia?"	Oreng se nangale’e ba’na bakal nyoroda sarta ngoca’ bariya, ‘Niniwe kare galuntonganna! Tadha’ se endha’ noro’ sossana, tadha’ se endha’ alepora.’"
Adakah engkau lebih baik dari Tebe, kota dewa Amon, yang letaknya di sungai Nil, dengan air sekelilingnya, yang tembok kotanya adalah laut, dan bentengnya adalah air?	He, Niniwe, masa’ ba’na abecce’an dhari Tebe, ibu kotthana Messer? Tebe badha e penggir songay se ngaobi akantha geddhung. Ongguwan, Songay Nil jareya binteng partahananna.
Etiopia adalah kekuatannya, juga Mesir, dengan tidak terbatas; Put dan orang-orang Libia adalah pembantunya.	Tebe marenta Sudan ban Messer, kobasana tadha’ batessa; Libiya ban Put daddi sakutuna.
Tetapi dia sendiripun terpaksa pergi ke dalam pembuangan, terpaksa masuk ke dalam tawanan. Bayi-bayinyapun diremukkan di ujung segala jalan; tentang semua orangnya yang dihormati dibuang undi, dan semua pembesarnya dibelenggu dengan rantai.	Maske kantha jareya, pandhudhu’ Tebe etawan ban eangko’ ka pambuwangan. E saneyap tapadhangdhang na’-ana’na epokole sampe’ mate. Para kaom oreng agunga ekalenthong bi’ rantay pas egi-bagi e antarana reng-oreng se nawan.
Engkaupun akan menjadi mabuk, akan menjadi tidak berdaya; engkaupun akan mencari tempat perlindungan terhadap musuh.	He, Niniwe, ba’na bakal kalengngerra keya polana mabu’. Ba’na bakal aehteyara keya sopaja lopoda dhari so-mosona.
Segala kubumu adalah seperti pohon ara dengan buah ara yang masak duluan; jika diayunkan, maka jatuhlah buahnya ke dalam mulut orang yang hendak memakannya.	Teng-bintengnga ba’na bakal padha’a ban bungkana ara se buwana lebba’ sa’-massa’. Mon bungkana jareya eondhu, buwana tanto ngalotor ka colo’na reng-oreng se terro ngakana buwa jareya.
Sesungguhnya, laskar yang di tengah-tengahmu itu adalah perempuan-perempuan; pintu-pintu gerbang negerimu terbuka lebar-lebar untuk musuhmu; api telah memakan habis palang pintumu.	Rit-parjuridda ta’ andhi’ kakowadan akantha oreng babine’ ban nagarana ba’na ta’ bisa ngadhebbi moso sakale. Lang-palangnga labang sakethengnga ba’na bakal katonona.
Timbalah air menghadapi pengepungan, perkuatlah kubu-kubumu! Pijaklah lumpur, injaklah tanah liat, peganglah acuan batu bata!	Temba aeng, gabay parsadhiya’an saabidda ba’na ekeppong, pakowat teng-bintengnga! Nyek-enyek lempong kagabay bata, sadhiya’agi pajitha’anna!
Di sana api akan memakan engkau habis, pedang akan membabat engkau, akan memakan engkau seperti belalang pelompat. Sekalipun engkau berjumlah besar seperti belalang pelompat, berjumlah besar seperti belalang pindahan,	Apa’a bai se elakone ba’na, tadha’ gunana, sabab ba’na bakal katonona sampe’ tadha’ karena otabana bakal tebasa e dhalem paperrangan. Ba’na bakal mosna’a akantha hasella teggal se ekakan balang. Ba’na sateya la bannya’, ana’-rana’ akantha balang!
sekalipun kauperbanyak orang-orang dagangmu lebih dari bintang-bintang di langit, seperti belalang pelompat mereka mengembangkan sayap dan terbang menghilang.	Gar-sodagarra ba’na abannya’an dhari bintang e langnge’! Tape sateya kabbi la mosna, akantha balang se ababbar kalembangnga pas ngabber maelang.
Sekalipun para penjagamu seperti belalang pindahan dan para pegawaimu seperti kawanan belalang, yang hinggap pada tembok-tembok pada waktu dingin, namun jika matahari terbit, mereka lari menghilang, tidak ketahuan tempatnya.	Om-kaom oreng agungnga ba’na akantha balang se ngetek e budhiyanna geddhung e bakto cellep. Tape e bakto are moncar, kabbi padha ngabber maelang; tadha’ oreng se taowa ja’ entar dha’ emma.
Celaka! Alangkah terlelapnya para gembalamu, hai raja negeri Asyur! Para pemukamu tertidur, laskarmu berserak-serak di gunung-gunung, dan tidak ada yang mengumpulkan.	He rato nagara Asyur! Para gubennorra ba’na la mate, ban para bupatina la tedhung salanjangnga. Ra’yadda ba’na asalebbudan e pagunongan, tadha’ oreng settonga se bisa’a ngeba mole pole.
Tiada pengobatan untuk cederamu, lukamu tidak tersembuhkan. Semua orang yang mendengar tentang engkau bertepuk tangan karena engkau; sebab kepada siapakah tidak tertimpa perbuatan jahatmu terus-menerus?	Lokana ba’na ta’ ekenneng tambai, porona ta’ ekenneng pabaras. Reng-oreng se ngedhing berta parkara ancorra ba’na padha akopa’ kaperagan. Sabab oreng la padha nanggung sangsara kabbi lantaran kajahadanna ba’na se tadha’ ambuna.
Pembongkar maju terhadap engkau; adakan penjagaan di benteng, mengintailah di jalan, ikatlah pinggangmu teguh-teguh, kumpulkanlah segala kekuatan!	He, Niniwe, mara edhingngagi! Se arosaga ba’na la dhateng! Jaga teng-binteng partahanan! Abassagi rong-lorongnga! Mara asadhiya se aperranga.
Sungguh, TUHAN memulihkan kebanggaan Yakub, seperti kebanggaan Israel; sebab perusak telah merusakkannya dan telah membinasakan carang-carangnya.	Onggu, PANGERAN pajat mabaliya kajaja’anna Isra’il, sopajadaddiya akantha lamba’na, sabellunna erampok bi’ so-mosona.
Perisai para pahlawannya berwarna merah, prajuritnya berpakaian kirmizi; kereta berkilat-kilat seperti api suluh pada hari ia melengkapinya, dan kuda-kuda penuh gelisah.	Tantarana moso ngangguy tameng mera, saragamma barnana akantha dhara. Moso la sadhiya se nyargebba. Karetana akantha apoy rap-galiraban. Jaranna padha ngalengsang.
Kereta melaju galak di jalan, kejar-mengejar di lapangan; kelihatannya seperti suluh, berpacu seperti kilat.	E lorong, ta-karetana maju ce’ santa’na, saleng serser e lapangan. Katonna akantha obur se rabbang, arebbu’ adha’, jang ceppeddan akantha kelap.
Pasukan-pasukan istimewa dikerahkan, mereka tersandung jatuh di waktu berjalan maju; mereka lari terburu-buru ke arah tembok kota, sedang alat pendobrak sudah ditegakkan.	Para parwira esoro maju; e bakto nyerbu dhung-tatandhung. Ru-kaburu berka’ ka geddhungnga kottha, pakakas se eangguya arosak epamanjeng bakto jareya keya.
Pintu-pintu di sungai-sungai telah dibuka, dan istana menjadi gempar.	Bang-labangnga aeng e sakabbinna songay la abukka’, laju baridhu karaton saessena.
Permaisuri dibawa ke luar dan ditelanjangi dan dayang-dayangnya mengerang, mengaduh seperti suara merpati sambil memukul-mukul dada.	Rato ekenneng pega’, para emban padha nanges abukbuk dhadha, serrona akantha mano’ dara.
Niniwe sendiri seperti kolam air yang airnya mengalir ke luar. "Berhenti! Berhenti!" teriak orang, tetapi tidak ada yang berpaling.	Ra’yat Niniwe padha buru, akantha aeng se ngalowa dhari tanggul se robbu. Badha se ra’-era’an, "Ambu! Ambu!", tape tadha’ settonga se endha’ abali.
Jarahlah perak, jarahlah emas! Sebab tidak berkesudahan persediaan harta benda, kelimpahan segala barang yang indah-indah!	Rampas emmas ban salakana! Kottha reya possa’ ban arta!
Ketandusan, penandusan dan penindasan! Hati menjadi tawar dan lutut goyah! Segenap pinggang gemetar, dan muka sekalian orang menjadi pucat pasi.	Niniwe la ancor, seppe ban kajal. Dhari tako’na ate daddi tabar. To’ot daddi lemmes sarta ngetter. Mowana oreng kabbi padha pocet.
Di mana gerangan persembunyian singa dan gua singa-singa muda, tempat singa pulang pergi, tempat anak singa, di mana tidak ada yang mengganggunya?	E dhimma kottha jareya sateya? Kottha se akantha guwa kennengnganna lebunna macan? Kennengnganna dhu’-budhu’na macan epakane, kennengngan tojjuwanna macan lake’ ban bine’, kennengngan se aman monggu ka na’-ana’na?
Biasanya singa itu menerkam supaya cukup makan anak-anaknya, mencekik mangsa bagi betina-betinanya, dan memenuhi liangnya dengan mangsa dan persembunyiannya dengan terkaman.	Lamba’ e dhissa’ macan nyeppa’ mangsana, se pas ebit-sebbit menangka kakanna ana’ binena. Macan jareya mossa’e rongkangnga ban bit-sebbidanna dagingnga.
Lihat, Aku akan menjadi lawanmu, demikianlah firman TUHAN semesta alam, Aku akan membakar keretamu menjadi asap, dan pedang akan memakan habis singa mudamu; Aku akan melenyapkan mangsamu dari atas bumi, dan suara utusan-utusanmu tidak akan terdengar lagi.	"Sengko’ reya mosona ba’na," dhabuna PANGERAN Se Mahakobasa. "Ta-karetana ba’na bi’ Sengko’ eobbara epatadha’a karena. Rit-parjuridda ba’na bakal mateya e paperrangan, ban Sengko’ ngala’a sabarang andhi’na ba’na ollena ngala’ dhari oreng laen. Parmenta’an-parmenta’anna para otosanna ba’na se maksa bakal ta’ ekaedhinga oreng pole."
Ucapan ilahi tentang Niniwe. Kitab penglihatan Nahum, orang Elkosh.	Reya’ pessenna Allah parkara Niniwe. Pessen jareya enyata’agi kalaban pangaton se eparengngagi ka Nahum, nabbi se asalla dhari Elkos.
TUHAN itu Allah yang cemburu dan pembalas, TUHAN itu pembalas dan penuh kehangatan amarah. TUHAN itu pembalas kepada para lawan-Nya dan pendendam kepada para musuh-Nya.	PANGERAN ta’ kasokan so-mosowan, oreng se ta’ atoro’ ka dhabuna masthe eparenge okoman. PANGERAN ce’ dukana, males sake’ atena ka reng-oreng jareya.
TUHAN itu panjang sabar dan besar kuasa, tetapi Ia tidak sekali-kali membebaskan dari hukuman orang yang bersalah. Ia berjalan dalam puting beliung dan badai, dan awan adalah debu kaki-Nya.	Pajat PANGERAN ta’ gampang duka, tape Salerana talebat kobasa, daddi sapa se alako sala ta’ kera epalopot dhari okomanna. E kennengnganna PANGERAN alomampa, e jadhiya dhateng kaleng busbus; e kennengngan se edidda’ padana, e jadhiya abu daddi ondhem.
Ia menghardik laut dan mengeringkannya, dan segala sungai dijadikan-Nya kering. Basan dan Karmel menjadi merana dan kembang Libanon menjadi layu.	Tase’ eara, pas epakerreng aengnga, sakabbinna songay epaasat. Gunong Karmel ban gal-teggal e Basyan daddi kajal, e Libanon padha elop sakabbinna kembang.
Gunung-gunung gemetar terhadap Dia, dan bukit-bukit mencair. Bumi menjadi sunyi sepi di hadapan-Nya, dunia serta seluruh penduduknya.	Nong-gunong agaledder e ajunanna; mo’-gumo’ padha ngalelle sakabbinna. Mon PANGERAN ngaton, bume agedder, dunnya ban pandhudhu’na padha ngetter.
Siapakah yang tahan berdiri menghadapi geram-Nya? Dan siapakah yang tahan tegak terhadap murka-Nya yang bernyala-nyala? Kehangatan amarah-Nya tercurah seperti api, dan gunung-gunung batu menjadi roboh di hadapan-Nya.	Sapa se kellara mon Pangeran duka? Sapa se bisa lopot dhari dukana? Salerana ngettokkagi dukana se rabbang, e ajunanna bato daddi abu, padha lejjar.
TUHAN itu baik; Ia adalah tempat pengungsian pada waktu kesusahan; Ia mengenal orang-orang yang berlindung kepada-Nya	PANGERAN reya ce’ saena, ngaobi ommadda e bakto sossa; Pangeran ajaga oreng se nyare pangaoban ka Salerana.
dan menyeberangkan mereka pada waktu banjir. Ia menghabisi sama sekali orang-orang yang bangkit melawan Dia, dan musuh-Nya dihalau-Nya ke dalam gelap.	Akantha banjir raja Pangeran maancor so-mosona; se bangal alaban ka Salerana eantem ban maot epasampe’ mate.
Apakah maksudmu menentang TUHAN? Ia akan menghabisi sama sekali; kesengsaraan tidak akan timbul dua kali!	Apa’a bai se ekasajja ba’na kaangguy alaban ka PANGERAN, tanto tadha’ se kalakona. Salerana ta’ kera males sake’na ate ka so-mosona sampe’ dhu kale.
Sebab merekapun akan lenyap seperti duri yang berjalin-jalin, dimakan habis seperti jerami kering.	Ba’na bakal eobbara akantha darameyan se kerreng, akantha ombut dhuri se ale’-pale’.
Bukankah dari padamu muncul orang yang merancang kejahatan terhadap TUHAN, orang yang memberi nasihat dursila?	Dhari ba’na, Niniwe, kalowar oreng se possa’ ban sajja se jahat. Oreng jareya asajja alabana ka PANGERAN.
Beginilah firman TUHAN: "Sekalipun mereka utuh dan begitu banyak jumlahnya, tetapi mereka akan hilang terbabat dan mati binasa; sekalipun Aku telah merendahkan engkau, tetapi Aku tidak akan merendahkan engkau lagi.	Daddi PANGERAN adhabu ka Isra’il, ommadda, "Maske reng-oreng Asyur rowa kowat ban bannya’, tape bakal epaancora sampe’ mosna tadha’ karena. He, Tang bangsa, bi’ Sengko’ ba’na epanyangsara, tape jareya bi’ Sengko’ ta’ edhukaleyana.
Sekarang, Aku akan mematahkan gandarnya yang memberati engkau, dan akan memutuskan belenggu-belenggu yang mengikat engkau."	Sateya kobasana Asyur ka ba’na bi’ Sengko’ epaambuwa, ban rantay se nale’e ba’na bi’ Sengko’ epapegga’a."
Terhadap engkau, inilah perintah TUHAN: "Tidak akan ada lagi keturunan dengan namamu. Dari rumah allahmu Aku akan melenyapkan patung pahatan dan patung tuangan; kuburmu akan Kusediakan, sebab engkau hina."	Reya’ potosanna PANGERAN parkara bangsa Asyur, "Bangsa jareya bakal ta’ andhi’a toronan se daddiya panerrossa bangsana. Ca-arcana brahalana se badha e dhalem wel-kowella dibana bi’ Sengko’ epaancora. Koburanna bangsa Asyur bi’ Sengko’ la esadhiya’agi, sabab bangsa jareya la ta’ pantes odhi’!"
Lihatlah! Di atas gunung-gunung berjalan orang yang membawa berita, yang mengabarkan berita damai sejahtera. Rayakanlah hari rayamu, hai Yehuda, bayarlah nazarmu! Sebab tidak akan datang lagi orang dursila menyerang engkau; ia telah dilenyapkan sama sekali!	Mara abassagi, badha otosan dhateng lebat e nong-gunong, ngeba kabar bagus, kabar kamennangan. He, bangsa Yehuda, mara raya’agi are rajana ba’na, sarta bajar hajadda ba’na ka Allah. Nagarana ba’na ta’ kera ejaja oreng jahat pole. Reng-oreng jahat jareya la epaancor tadha’ karena!
