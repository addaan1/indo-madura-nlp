Ingatkanlah mereka supaya mereka tunduk pada pemerintah dan orang-orang yang berkuasa, taat dan siap untuk melakukan setiap pekerjaan yang baik.	Paenga’ jema’adda ba’na sopaja atoro’ ka pin-pamimpinna ban pangobasana nagara, sarta toro’ oca’ ban asadhiya ajalannagi lalakon bagus apa’a bai.
Janganlah mereka memfitnah, janganlah mereka bertengkar, hendaklah mereka selalu ramah dan bersikap lemah lembut terhadap semua orang.	Balai soro ja’ metenna’an oreng, soro ja’ atokaran bi’ sapa’a bai, sabaligga sopaja laba ka oreng.
Karena dahulu kita juga hidup dalam kejahilan: tidak taat, sesat, menjadi hamba berbagai-bagai nafsu dan keinginan, hidup dalam kejahatan dan kedengkian, keji, saling membenci.	Sabab sabbanna sengko’ ban ba’na kabbi reya budhu keya, padha nyaleyot ban ta’ atoro’ oca’. Sengko’ ban ba’na kabbi padha ekobasae acem-macem napso ban pangaterro; possa’ ban neyat se hat-jahat ban ere atena, sarta saleng baji’.
Tetapi ketika nyata kemurahan Allah, Juruselamat kita, dan kasih-Nya kepada manusia,	Tape Allah Panyalamedda sengko’ ban ba’na noduwagi kataresna’an ban kasaeyanna panggaliyanna ka sengko’ ban ba’na.
pada waktu itu Dia telah menyelamatkan kita, bukan karena perbuatan baik yang telah kita lakukan, tetapi karena rahmat-Nya oleh permandian kelahiran kembali dan oleh pembaharuan yang dikerjakan oleh Roh Kudus,	Sengko’ ban ba’na epasalamet, banne polana la ajalannagi lalakon se becce’, tape polana Salerana dibi’ neser ka sengko’ ban ba’na. Sengko’ ban ba’na epasalamet kalaban parantara’anna Errohna Allah, se apareng kalahiran se anyar ban odhi’ se anyar kalaban maccowe sengko’ ban ba’na.
yang sudah dilimpahkan-Nya kepada kita oleh Yesus Kristus, Juruselamat kita,	Allah apareng Errohna ka sengko’ ban ba’na kalaban parantara’anna Isa Almasih Panyalamedda sengko’ ban ba’na,
supaya kita, sebagai orang yang dibenarkan oleh kasih karunia-Nya, berhak menerima hidup yang kekal, sesuai dengan pengharapan kita.	sopaja lantaran rahmadda Isa, sengko’ ban ba’na daddi bagus pole hubunganna ban Allah, sarta’anna sengko’ ban ba’na olle odhi’ se saongguna tor langgeng se la pajat erep-arep.
Perkataan ini benar dan aku mau supaya engkau dengan yakin menguatkannya, agar mereka yang sudah percaya kepada Allah sungguh-sungguh berusaha melakukan pekerjaan yang baik. Itulah yang baik dan berguna bagi manusia.	Ca’-oca’ jareya bendher onggu. Paenga’ pagu-onggu ra-parkara reya sopaja reng-oreng se parcaja ka Allah jareya aehteyar gu-onggu ngalakone lalakon se becce’ ban aguna ka sakabbiyanna oreng.
Tetapi hindarilah persoalan yang dicari-cari dan yang bodoh, persoalan silsilah, percekcokan dan pertengkaran mengenai hukum Taurat, karena semua itu tidak berguna dan sia-sia belaka.	Ja’ ro’-noro’ aguggak se tadha’ gunana, jauwi caretana sal-usul, ja’ atokaran, ban ja’ akekedan polana orosan agama. Jareya kabbi tadha’ gunana ban ta’ madhateng kaontongan.
Seorang bidat yang sudah satu dua kali kaunasihati, hendaklah engkau jauhi.	Oreng se daddi lantaranna jema’at aca-pecca, paenga’ sakaleyan otaba dhukale. Saellana jareya la ja’ apolongan ban oreng jareya pole.
Engkau tahu bahwa orang yang semacam itu benar-benar sesat dan dengan dosanya menghukum dirinya sendiri.	Ba’na tao ja’ oreng se kantha jareya bejjat, ban sa-dusana daddi bukte ja’ aba’na sala.
Segera sesudah kukirim Artemas atau Tikhikus kepadamu, berusahalah datang kepadaku di Nikopolis, karena sudah kuputuskan untuk tinggal di tempat itu selama musim dingin ini.	Mon sengko’ la ngotos Artemas ban Tikhikus ka ba’na, duli aehteyar sopaja ba’na se duliya bisa entar ka sengko’ e Nikopolis, sabab sengko’ aneyat ennengnga e dhissa’ saabidda mosem cellep.
Tolonglah sebaik-baiknya Zenas, ahli Taurat itu, dan Apolos, dalam perjalanan mereka, agar mereka jangan kekurangan sesuatu apa.	Ehteyarragi pagu-onggu kaangguy nolong Zenas, ahli hokom rowa, ban Apolos, me’ olle se kadhuwa jareya bisa mangkat ban ta’ kakorangan pa-apa.
Dan biarlah orang-orang kita juga belajar melakukan pekerjaan yang baik untuk dapat memenuhi keperluan hidup yang pokok, supaya hidup mereka jangan tidak berbuah.	Reng-orengnga sengko’ ban ba’na kodu ajar ngalakone ra-parkara se bagus sopaja bisa notobi kabutowan se ce’ parlona; ja’ sampe’ reng-oreng jareya odhi’ ta’ aguna.
Salam dari semua orang yang bersama aku di sini dan sampaikanlah salamku kepada mereka yang mengasihi kami di dalam iman. Kasih karunia menyertai kamu sekalian!	Tan-taretan se apolong ban sengko’ e dhinna’, padha akerem salam ka ba’na. Panapa’agi keya salam sengko’ ban ca-kanca e dhinna’ ka ca-kanca se saiman. Moga-moga Allah aparenga berkadda ka ba’na kabbi. Salam sengko’, Paulus
Tetapi engkau, beritakanlah apa yang sesuai dengan ajaran yang sehat:	Tape ba’na, Titus, kodu ngajarragi pangajaran se bendher.
Laki-laki yang tua hendaklah hidup sederhana, terhormat, bijaksana, sehat dalam iman, dalam kasih dan dalam ketekunan.	La-balai lalake’an se towa sopaja padha ngampet napso, bicaksana ban odhi’ kalaban cara se patot ehormadi oreng. Reng-oreng jareya kodu neggu’i pangajaran se bendher dhari Allah, samporna kataresna’anna ka sasamana ban sabbar sarta kowat e dhalem nanggung kasangsara’an.
Demikian juga perempuan-perempuan yang tua, hendaklah mereka hidup sebagai orang-orang beribadah, jangan memfitnah, jangan menjadi hamba anggur, tetapi cakap mengajarkan hal-hal yang baik	Bariya keya ba’na kodu la-malae babine’an se towa sopaja atengka se pantes monggu ka babine’ se socce odhi’na. Ta’ olle metenna oreng laen, ta’ olle katagiyan nom-enoman kerras. Babine’an jareya kodu ngajarragi sabarang se bagus,
dan dengan demikian mendidik perempuan-perempuan muda mengasihi suami dan anak-anaknya,	sopaja kalaban jareya bisa ngajari babine’an se ngodha kaangguy taresna ka lakena ban ka na’-ana’na,
hidup bijaksana dan suci, rajin mengatur rumah tangganya, baik hati dan taat kepada suaminya, agar Firman Allah jangan dihujat orang.	daddi bicaksana, odhi’ socce, ban daddi bine se becce’ ban toro’ oca’ ka lakena; daddi tadha’ oreng se nyale berta dhari Allah reya.
Demikian juga orang-orang muda; nasihatilah mereka supaya mereka menguasai diri dalam segala hal	Bariya keya, la-balai para ngangodhadan sopaja bicaksana.
dan jadikanlah dirimu sendiri suatu teladan dalam berbuat baik. Hendaklah engkau jujur dan bersungguh-sungguh dalam pengajaranmu,	E dhalem parkara apa’a bai ba’na kodu daddi conto se becce’. Mon ba’na ngajar, pajujur ban pagu-onggu.
sehat dan tidak bercela dalam pemberitaanmu sehingga lawan menjadi malu, karena tidak ada hal-hal buruk yang dapat mereka sebarkan tentang kita.	Angguy ca’-oca’ se bicaksana, se ta’ ekenneng cale oreng, sopaja so-mosona ba’na padha todhus polana tadha’ barang se juba’ se bisa ecaleyagi ka ba’na ban sengko’.
Hamba-hamba hendaklah taat kepada tuannya dalam segala hal dan berkenan kepada mereka, jangan membantah,	Nor-dunor kodu toro’ oca’ ka lorana, ban masenneng atena lorana e dhalem parkara apa’a bai. Ta’ olle alaban,
jangan curang, tetapi hendaklah selalu tulus dan setia, supaya dengan demikian mereka dalam segala hal memuliakan ajaran Allah, Juruselamat kita.	otaba co’-ngeco’. Sabaligga, nor-dunor jareya kodu noduwagi ja’ aba’na bagus ban esto, sopaja dhari tengka gulina se kantha jareya reng-oreng laen ngalem pangajaran parkara Allah Panyalamedda sengko’ ban ba’na.
Karena kasih karunia Allah yang menyelamatkan semua manusia sudah nyata.	Sabab Allah la noduwagi rahmadda kaangguy masalamet manossa kabbi.
Ia mendidik kita supaya kita meninggalkan kefasikan dan keinginan-keinginan duniawi dan supaya kita hidup bijaksana, adil dan beribadah di dalam dunia sekarang ini	Rahmadda Allah jareya ngajarragi ka sengko’ ban ba’na sopaja ta’ nerrossagi odhi’ kalaban cara tabaligga se ekasokane Allah, ban ta’ norodi pangaterro se dhari dunnya reya. Sengko’ ban ba’na eajari sopaja odhi’ e dunnya reya tao ngampet napsona ate, berse atena ban esto ka Allah.
dengan menantikan penggenapan pengharapan kita yang penuh bahagia dan penyataan kemuliaan Allah yang Mahabesar dan Juruselamat kita Yesus Kristus,	Sateya oreng padha anante’ dhatengnga Are se la abit erep-arep rowa; e Are jareya dunnya bakal nangaleyana kamolja’anna Isa Almasih, iya areya Allah Se Mahaagung ban Rato Panyalamedda sengko’ ban ba’na.
yang telah menyerahkan diri-Nya bagi kita untuk membebaskan kita dari segala kejahatan dan untuk menguduskan bagi diri-Nya suatu umat, kepunyaan-Nya sendiri, yang rajin berbuat baik.	Isa la ngurbannagi Salerana polana mabebasa sengko’ ban ba’na dhari sakabbiyanna kajahadan, ban ngoba sengko’ ban ba’na daddi ommat se bebas dhari dusa ban se daddi kaagunganna malolo, sarta se bajeng alako bagus.
Beritakanlah semuanya itu, nasihatilah dan yakinkanlah orang dengan segala kewibawaanmu. Janganlah ada orang yang menganggap engkau rendah.	Ajarragi jareya kabbi, la-balai ban paenga’ reng-oreng se ngedhingngagi ba’na jareya kalaban kobasa se raja. Ja’ sampe’ badha oreng settonga se nganggep ba’na rendha.
Dari Paulus, hamba Allah dan rasul Yesus Kristus untuk memelihara iman orang-orang pilihan Allah dan pengetahuan akan kebenaran seperti yang nampak dalam ibadah kita,	Tang ana’ Titus! Sengko’, Paulus, abdina Allah ban rasulla Isa Almasih, noles sorat reya ka ba’na. Sengko’ epele ban eotos epanolonga reng-oreng peleyanna Allah sopaja kowada e dhalem imanna. Sengko’ kodu nolong reng-oreng jareya keya sopaja kennal ka pangajaran se bendher se eajarragi agamana ba’na ban sengko’.
dan berdasarkan pengharapan akan hidup yang kekal yang sebelum permulaan zaman sudah dijanjikan oleh Allah yang tidak berdusta,	Pangajaran jareya edhasarragi ka pangarebban ja’ sengko’ ban ba’na bakal narema’a odhi’ se saongguna tor langgeng. Allah la ajanji marengana odhi’ jareya sabellunna parmola’anna jaman — ban Allah ta’ kera lecegan.
dan yang pada waktu yang dikehendaki-Nya telah menyatakan firman-Nya dalam pemberitaan Injil yang telah dipercayakan kepadaku sesuai dengan perintah Allah, Juruselamat kita.	E bakto se teppa’ sa’adda, Allah anyata’agi janjina jareya e dhalem dhabuna. Dhabuna jareya la eparcaja’agi ka sengko’; ban sengko’ aberta’agi pessen jareya adhasar ka papakonna Allah Panyalamedda sengko’ ban ba’na.
Kepada Titus, anakku yang sah menurut iman kita bersama: kasih karunia dan damai sejahtera dari Allah Bapa dan Kristus Yesus, Juruselamat kita, menyertai engkau.	Titus, ba’na reya tang ana’ onggu, sabab ba’na ban sengko’ padha parcaja ka Almasih. Moga-moga Allah Rama ban Isa Almasih Rato Panyalamedda sengko’ ban ba’na kasokana apareng berkat ban kataremtemman ka ba’na.
Aku telah meninggalkan engkau di Kreta dengan maksud ini, supaya engkau mengatur apa yang masih perlu diatur dan supaya engkau menetapkan penatua-penatua di setiap kota, seperti yang telah kupesankan kepadamu,	Bi’ sengko’ ba’na edina’agi e Kareta sopaja ba’na bisa’a ngoros sabarang se gi’ parlo eoros; bariya keya sopaja ba’na ngangkat pin-pamimpinna jema’at e saneyap kottha. Ban kaenga’e tang babala’an reya:
yakni orang-orang yang tak bercacat, yang mempunyai hanya satu isteri, yang anak-anaknya hidup beriman dan tidak dapat dituduh karena hidup tidak senonoh atau hidup tidak tertib.	Oreng se daddi pamimpinna jema’at kodu oreng se tadha’ calena; se pera’ andhi’ bine settong; na’-ana’na kodu la parcaja ka Almasih, se ta’ juba’ nyama lantaran brandhal otaba ta’ ekenneng ator.
Sebab sebagai pengatur rumah Allah seorang penilik jemaat harus tidak bercacat, tidak angkuh, bukan pemberang, bukan peminum, bukan pemarah, tidak serakah,	Panili’na jema’at reya oreng se ngoros lalakonna Allah, daddi ta’ olle badha calena. Ta’ olle angko ban ta’ olle lekkas peggel ban bu’-mabu’an, otabana dujan atokar otaba se-pesseyan.
melainkan suka memberi tumpangan, suka akan yang baik, bijaksana, adil, saleh, dapat menguasai diri	Pamimpinna jema’at kodu senneng narema oreng se entar ka bengkona, lebur ka sabarang se bagus, kellar ngampet napso, jujur, socce ban tarteb.
dan berpegang kepada perkataan yang benar, yang sesuai dengan ajaran yang sehat, supaya ia sanggup menasihati orang berdasarkan ajaran itu dan sanggup meyakinkan penentang-penentangnya.	Kodu koko neggu’i pangajaran se ekenneng parcaja, se padha ban se la eajarragi ka aba’na. Mon bariya aba’na tanto sanggup la-malae oreng adhasar ka pangajaran se bendher, ban noduwagi kasala’anna reng-oreng se alaban ka aba’na.
Karena sudah banyak orang hidup tidak tertib, terutama di antara mereka yang berpegang pada hukum sunat. Dengan omongan yang sia-sia mereka menyesatkan pikiran.	Sabab bannya’ oreng se dujan aberonta’, bi-lebbi oreng se dha’-adha’na noro’ agama Yahudi; reng-oreng jareya nepo oreng laen bi’ cacana se tadha’ essena.
Orang-orang semacam itu harus ditutup mulutnya, karena mereka mengacau banyak keluarga dengan mengajarkan yang tidak-tidak untuk mendapat untung yang memalukan.	Reng-oreng se kantha jareya kodu etotop colo’na, sabab masalbut kalowarga sabannya’na kalaban pangajaranna se dha’-tadha’. Se alako kantha jareya maksodda coma nyareya ontong se ta’ patot.
Seorang dari kalangan mereka, nabi mereka sendiri, pernah berkata: "Dasar orang Kreta pembohong, binatang buas, pelahap yang malas."	Tao badha nabbina reng-oreng jareya dibi’, se asalla dhari Kareta keya, adhabu kantha reya, "Reng-oreng Kareta reya lecegan terros, akantha burun alas se galak ban jahat, sarta males."
Kesaksian itu benar. Karena itu tegorlah mereka dengan tegas supaya mereka menjadi sehat dalam iman,	Se edhabuwagi nabbi jareya pajat bendher. Daddi ba’na kodu pateggas maenga’ reng-oreng jareya, sopaja padha’a teptep neggu’i pangajaran se bendher
dan tidak lagi mengindahkan dongeng-dongeng Yahudi dan hukum-hukum manusia yang berpaling dari kebenaran.	ban ta’ neggu’i pole ngeng-dungngengnga oreng Yahudi otaba atoran-atoran gabayanna reng-oreng se nolak pangajaran se bendher rowa.
Bagi orang suci semuanya suci; tetapi bagi orang najis dan bagi orang tidak beriman suatupun tidak ada yang suci, karena baik akal maupun suara hati mereka najis.	Apa’a bai socce monggu ka oreng se socce. Tape ka oreng se pekkeranna kotor ban ta’ andhi’ iman, tadha’ barang se socce, sabab pekkeran ban atena la kotor.
Mereka mengaku mengenal Allah, tetapi dengan perbuatan mereka, mereka menyangkal Dia. Mereka keji dan durhaka dan tidak sanggup berbuat sesuatu yang baik.	Reng-oreng jareya ngako kennal ka Allah, tape lalakonna mongkere Allah. Reng-oreng jareya majitjit, ban ta’ endha’ atoro’ parenta; sarta ta’ sanggup ngalakone apa’a bai se bagus.
