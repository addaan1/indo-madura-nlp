Peliharalah kasih persaudaraan!	Sampeyan kodu saleng taresna menangka reng-oreng Kristen se ataretanan.
Jangan kamu lupa memberi tumpangan kepada orang, sebab dengan berbuat demikian beberapa orang dengan tidak diketahuinya telah menjamu malaikat-malaikat.	Ja’ ka-sengka narema oreng e compo’na sampeyan, sanare sampeyan gi’ ta’ kennal ka oreng ganeka. Sabab kalaban sapaneka, oneng badha oreng, epanggi narema malaekat e compo’na sanare oreng gapaneka ta’ oneng.
Ingatlah akan orang-orang hukuman, karena kamu sendiri juga adalah orang-orang hukuman. Dan ingatlah akan orang-orang yang diperlakukan sewenang-wenang, karena kamu sendiri juga masih hidup di dunia ini.	Kaemodi reng-oreng se epenjara, anggep sampeyan jugan badha e penjara apolong sareng reng-oreng ganeka. Ban reng-oreng se ekaneyaja ban eseksa, kaemodi reng-oreng ganeka akadi sampeyan jugan ekaneyaja sareng eseksa akadi reng-oreng ganeka.
Hendaklah kamu semua penuh hormat terhadap perkawinan dan janganlah kamu mencemarkan tempat tidur, sebab orang-orang sundal dan pezinah akan dihakimi Allah.	Oreng kodu hormat ka odhi’ alake bine, daddi oreng lalake’ ban babine’ se alake bine kodu padha saleng esto. Oreng se odhi’na cemmer ban azina bakal eadilana bi’ Allah.
Janganlah kamu menjadi hamba uang dan cukupkanlah dirimu dengan apa yang ada padamu. Karena Allah telah berfirman: "Aku sekali-kali tidak akan membiarkan engkau dan Aku sekali-kali tidak akan meninggalkan engkau."	Ja’ sampe’ odhi’na sampeyan ekobasae pekkeran lebur ka pesse, nangeng panarema sareng ponapa se ekaandhi’ sampeyan. Sabab Allah ampon adhabu, "Bi’ Sengko’ ba’na ta’ edina’a ban ta’ edina’agiya."
Sebab itu dengan yakin kita dapat berkata: "Tuhan adalah Penolongku. Aku tidak akan takut. Apakah yang dapat dilakukan manusia terhadap aku?"	Daddi sampeyan ban kaula bangal ngoca’a, "Pangeran tang Panolong, sengko’ ta’ tako’. Manossa ta’ kera bisa apa-rapa ka sengko’."
Ingatlah akan pemimpin-pemimpin kamu, yang telah menyampaikan firman Allah kepadamu. Perhatikanlah akhir hidup mereka dan contohlah iman mereka.	Ja’ paloppa ka pin-pamimpinna sampeyan se manapa’ pessenna Allah ka sampeyan. Tetene kadi ponapa odhi’na sareng sedana reng-oreng ganeka, ban tero imanna.
Yesus Kristus tetap sama, baik kemarin maupun hari ini dan sampai selama-lamanya.	Isa Almasih paggun padha, gi’ dhimen, samangken ban salanjangnga.
Janganlah kamu disesatkan oleh berbagai-bagai ajaran asing. Sebab yang baik ialah, bahwa hati kamu diperkuat dengan kasih karunia dan bukan dengan pelbagai makanan yang tidak memberi faedah kepada mereka yang menuruti aturan-aturan makanan macam itu.	Ja’ sampe’ sampeyan nyaleyot polana sadajana pangajaran se ne-ane. Atena sampeyan sareng kaula sadaja kodu epakowat sareng rahmadda Allah; ganeka se sae, banne epakowat polana atoran-atoran parkara kakanan. Reng-oreng se gi’ dhimen atoro’ ka atoran-atoran ganeka ta’ olle pa-ponapa.
Kita mempunyai suatu mezbah dan orang-orang yang melayani kemah tidak boleh makan dari apa yang di dalamnya.	Sampeyan sareng kaula sadaja gadhuwan mezba kaangguy ngatorragi kurban ka Allah. Mam-imam se aladine e Kemah Socce, ta’ kengeng adha’ar kurban se badha e attas mezba ganeka.
Karena tubuh binatang-binatang yang darahnya dibawa masuk ke tempat kudus oleh Imam Besar sebagai korban penghapus dosa, dibakar di luar perkemahan.	Dharana keban se eatorragi menangka kurban kaangguy palebbaranna dusa, ebakta sareng imam agung ka Kennengngan Se Mahasocce, nangeng babathangnga keban ganeka dibi’ eobbar e lowarra parkemahan.
Itu jugalah sebabnya Yesus telah menderita di luar pintu gerbang untuk menguduskan umat-Nya dengan darah-Nya sendiri.	Ganeka sababba Isa jugan seda e lowarra labang sakethengnga kottha kaangguy maberse ommadda dhari dusa sareng dharana dibi’.
Karena itu marilah kita pergi kepada-Nya di luar perkemahan dan menanggung kehinaan-Nya.	Daddi, ngereng sampeyan sareng kaula sadaja nyabis ka Salerana e lowarra parkemahan ban noro’ eya-seya asareng Salerana.
Sebab di sini kita tidak mempunyai tempat tinggal yang tetap; kita mencari kota yang akan datang.	Sabab e bume tadha’ kennengngan se langgeng kaangguy sampeyan sareng kaula; sampeyan sareng kaula sadaja nyare kennengngan se bakal dhateng.
Sebab itu marilah kita, oleh Dia, senantiasa mempersembahkan korban syukur kepada Allah, yaitu ucapan bibir yang memuliakan nama-Nya.	Daddi, kalaban parantara’anna Isa, sampeyan sareng kaula sadaja kodu ji-moji Allah; ganeka daddi kurban sokkorra sampeyan sareng kaula sadaja ka Salerana, se eatorragi kalaban ocabanna bibir kaangguy amolja’agi asmana.
Dan janganlah kamu lupa berbuat baik dan memberi bantuan, sebab korban-korban yang demikianlah yang berkenan kepada Allah.	Ja’ loppa alako bagus ban saleng tolong, sabab ganeka ban-kurban se masenneng panggaliyanna Allah.
Taatilah pemimpin-pemimpinmu dan tunduklah kepada mereka, sebab mereka berjaga-jaga atas jiwamu, sebagai orang-orang yang harus bertanggung jawab atasnya. Dengan jalan itu mereka akan melakukannya dengan gembira, bukan dengan keluh kesah, sebab hal itu tidak akan membawa keuntungan bagimu.	Toro’ parentana pin-pamimpinna sampeyan, ban patoro’ oca’ ka pin-pamimpin ganeka. Sabab reng-oreng ganeka ros-terrosan mekkere sokmana sampeyan sareng kaula sadaja, ban kodu atanggung jawab ka Allah. Mon sampeyan atoro’ ka pin-pamimpin ganeka, tanto pin-pamimpin ganeka bisa alako kalaban ate senneng; mon bunten, tanto reng-oreng ganeka alako kalaban ate sossa, ban ganeka ta’ ngontonge ka sampeyan.
Berdoalah terus untuk kami; sebab kami yakin, bahwa hati nurani kami adalah baik, karena di dalam segala hal kami menginginkan suatu hidup yang baik.	Sampeyan terros adu’a nyo’onnagi kaula sadaja. Kaula sadaja yakin ate kaula sadaja morne, sabab e dhalem parkara ponapa’a saos kaula sadaja ajalannagi sabarang se lerres.
Dan secara khusus aku menasihatkan kamu, agar kamu melakukannya, supaya aku lebih lekas dikembalikan kepada kamu.	Kaula kong-langkong nyo’ona kalaban gu-onggu, sopaja sampeyan nyo’onnagi kaula sopaja Allah duli abakta kaula abali ka sampeyan.
Maka Allah damai sejahtera, yang oleh darah perjanjian yang kekal telah membawa kembali dari antara orang mati Gembala Agung segala domba, yaitu Yesus, Tuhan kita,	Allah ampon maodhi’ pole Guste Isa. Lantaran sedana samangken paneka Salerana daddi Pangowan Se Agung kaangguy sampeyan sareng kaula sadaja, enggi paneka ba-dumbana. Sedana ganeka jugan se maessa parjanjiyan se langgeng se ebadhi Allah sareng sampeyan ban kaula sadaja.
kiranya memperlengkapi kamu dengan segala yang baik untuk melakukan kehendak-Nya, dan mengerjakan di dalam kita apa yang berkenan kepada-Nya, oleh Yesus Kristus. Bagi Dialah kemuliaan sampai selama-lamanya! Amin.	Moga-moga Allah somberra sejahtera ganeka agenna’e sampeyan sareng sadaja se sae se ekaparlo sampeyan kaangguy ajalannagi kasokanna. Moga-moga kalaban parantara’anna Isa Almasih, Allah alampa’agi e dhalem sampeyan sareng kaula sadaja ponapa se daddi kasokanna. Tore molja’agi Almasih salanjangnga! Amin!
Dan aku menasihatkan kamu, saudara-saudara, supaya kata-kata nasihat ini kamu sambut dengan rela hati, sekalipun pendek saja suratku ini kepada kamu.	Kaula nyo’ona sopaja sampeyan agateyagi babala’an kaula paneka kalaban sabbar, sabab sorat kaula paneka ce’ lanjangnga.
Ketahuilah, bahwa Timotius, saudara kita, telah berangkat. Segera sesudah ia datang, aku akan mengunjungi kamu bersama-sama dengan dia.	Sampeyan kodu oneng ja’ taretan Timotiyus ampon epakalowar dhari penjara. Mon Timotiyus ampon entar ka kennengngan kaula paneka, bi’ kaula ebakta’a mon kaula entar ka sampeyan.
Sampaikanlah salam kepada semua pemimpin kamu dan semua orang kudus. Terimalah salam dari saudara-saudara di Italia.	Panapa’agi salam kaula ka pin-pamimpinna sampeyan ban ka sadajana ommadda Allah. Tarema jugan salam dhari tan-taretan e Itali.
Kasih karunia menyertai kamu sekalian.	Moga-moga Pangeran aberkadi sampeyan sadaja, taretan.
Karena kita mempunyai banyak saksi, bagaikan awan yang mengelilingi kita, marilah kita menanggalkan semua beban dan dosa yang begitu merintangi kita, dan berlomba dengan tekun dalam perlombaan yang diwajibkan bagi kita.	Parkara sampeyan sareng kaula sadaja dibi’, e sakalenglengnga sampeyan sareng kaula ce’ bannya’na sakse! Daddi ngereng buwang sadaja se maberra’ sampeyan sareng kaula, sarta dusa se terros nalket ka aba’ paneka. Ban ngereng pahoso’ berka’ e dhalem adduwan se badha e adha’an paneka.
Marilah kita melakukannya dengan mata yang tertuju kepada Yesus, yang memimpin kita dalam iman, dan yang membawa iman kita itu kepada kesempurnaan, yang dengan mengabaikan kehinaan tekun memikul salib ganti sukacita yang disediakan bagi Dia, yang sekarang duduk di sebelah kanan takhta Allah.	Pekkeran tojjuwagi ka Isa, sabab Isa ganeka se andaddiyagi sampeyan sareng kaula gadhuwan iman sarta se meyara iman ganeka dhari dha’-adha’na kantos aher. Isa kowat nanggung sangsara e kaju salib! Salerana ta’ parduli ja’ seda e kaju salib paneka tamaso’ barang se aeb. Salerana namong emot ka kagumbira’an se bakal ekarassa’a saamponna ganeka. Samangken Salerana alenggi e kanganna tahtana Allah ban marenta asareng Salerana.
Ingatlah selalu akan Dia, yang tekun menanggung bantahan yang sehebat itu terhadap diri-Nya dari pihak orang-orang berdosa, supaya jangan kamu menjadi lemah dan putus asa.	Ngereng kagali, saponapa sangsarana Isa ngadhebbi reng-oreng dusa se alaban ce’ sarana ka Salerana! Daddi Sampeyan ja’ kene’ ate sarta pegga’ pangarep.
Dalam pergumulan kamu melawan dosa kamu belum sampai mencucurkan darah.	Sabab e dhalem sampeyan abuwang sareng dusa, sampeyan ta’ oneng abuwang kantos mangalocor dhara.
Dan sudah lupakah kamu akan nasihat yang berbicara kepada kamu seperti kepada anak-anak: "Hai anakku, janganlah anggap enteng didikan Tuhan, dan janganlah putus asa apabila engkau diperingatkan-Nya;	Ban ja’ kantos sampeyan loppa ka babala’anna Allah paneka, se eparengngagi ka sampeyan menangka tra-pottrana: "Na’, gateyagi pagu-onggu pangajaranna Pangeran, ban ja’ kene’ ate mon Salerana duka ka ba’na.
karena Tuhan menghajar orang yang dikasihi-Nya, dan Ia menyesah orang yang diakui-Nya sebagai anak."	Sabab Pangeran ngajar saneyap oreng se ekataresnae Salerana, sarta meccot saneyap oreng se eakone menangka pottrana."
Jika kamu harus menanggung ganjaran; Allah memperlakukan kamu seperti anak. Di manakah terdapat anak yang tidak dihajar oleh ayahnya?	Sampeyan kodu narema peccodda Allah menangka pangajaran dhari eppa’na. Sabab ponapa badha ana’ se ta’ oneng eokom sareng eppa’na?
Tetapi, jikalau kamu bebas dari ganjaran, yang harus diderita setiap orang, maka kamu bukanlah anak, tetapi anak-anak gampang.	Mon sampeyan ta’ noro’ eokom akadi tra-pottrana se laen artena sampeyan banne pottrana se essa, nangeng pottra se ta’ essa.
Selanjutnya: dari ayah kita yang sebenarnya kita beroleh ganjaran, dan mereka kita hormati; kalau demikian bukankah kita harus lebih taat kepada Bapa segala roh, supaya kita boleh hidup?	Sampeyan sareng kaula sadaja gadhuwan eppa’ e dunnya. Eppa’ ganeka ngajar sampeyan sareng kaula, dineng sampeyan sareng kaula padha ngormat ka eppa’ ganeka. Daddi, ponapa pole ka Rama rohanina sampeyan sareng kaula se e sowarga, tantona kodu lebbi ngestowagi Salerana sopaja sampeyan sareng kaula odhi’.
Sebab mereka mendidik kita dalam waktu yang pendek sesuai dengan apa yang mereka anggap baik, tetapi Dia menghajar kita untuk kebaikan kita, supaya kita beroleh bagian dalam kekudusan-Nya.	Oreng towa se ngajar sampeyan sareng kaula e dunnya badha batessa baktona, menorot ponapa se ekarassa sae sareng oreng towa ganeka. Nangeng Allah ngajar sampeyan sareng kaula kaangguy kabecce’anna sampeyan sareng kaula dibi’, sopaja bisa daddi socce asareng Salerana.
Memang tiap-tiap ganjaran pada waktu ia diberikan tidak mendatangkan sukacita, tetapi dukacita. Tetapi kemudian ia menghasilkan buah kebenaran yang memberikan damai kepada mereka yang dilatih olehnya.	Pajat lerres e bakto sampeyan sareng kaula sadaja eajar, okoman ganeka masompek ate, ta’ masenneng ate. Nangeng saamponna ganeka, monggu ka sampeyan sareng kaula se ampon eajar, okoman ganeka andaddiyagi sampeyan sareng kaula sadaja odhi’ menorot kasokanna Allah, ban ngasellagi parasa’an sejahtera ka sampeyan sareng kaula sadaja.
Sebab itu kuatkanlah tangan yang lemah dan lutut yang goyah;	Daddi pakowat tanangnga sampeyan se leca’ ban to’odda sampeyan se ngetter ganeka!
dan luruskanlah jalan bagi kakimu, sehingga yang pincang jangan terpelecok, tetapi menjadi sembuh.	Papaggun alomampa e jalan se rampa, sopaja sokona sampeyan se dippang ganeka ta’ tasaleyo, nangeng la’-mala’ daddi baras.
Berusahalah hidup damai dengan semua orang dan kejarlah kekudusan, sebab tanpa kekudusan tidak seorangpun akan melihat Tuhan.	Ehteyarragi sopaja odhi’ rokon sareng pasera’a saos. Ehteyarragi jugan kaangguy odhi’ socce, malolo kaagem Pangeran. Sabab tadha’ oreng settonga se bisa nengale Pangeran mon ta’ odhi’ kadi ganeka.
Jagalah supaya jangan ada seorangpun menjauhkan diri dari kasih karunia Allah, agar jangan tumbuh akar yang pahit yang menimbulkan kerusuhan dan yang mencemarkan banyak orang.	Jaga ja’ kantos badha settonga se kalowar dhari rahmadda Allah sopaja ta’ kantos badha se daddi akadi bu-tombuwan se badha raconna e nga’-tengnga’anna sampeyan kantos madhateng kasossa’an ban marosak oreng bannya’ bi’ raconna ganeka.
Janganlah ada orang yang menjadi cabul atau yang mempunyai nafsu yang rendah seperti Esau, yang menjual hak kesulungannya untuk sepiring makanan.	Jaga ja’ kantos badha se alako ma’seyat odhi’na otabana ta’ ngargai ra-parkara se rohani, akadi se elakone Esau. Esau ajuwal ha’na menangka ana’ sareyang coma polana terro kakanan satobung.
Sebab kamu tahu, bahwa kemudian, ketika ia hendak menerima berkat itu, ia ditolak, sebab ia tidak beroleh kesempatan untuk memperbaiki kesalahannya, sekalipun ia mencarinya dengan mencucurkan air mata.	Sampeyan sadaja oneng ja’ saamponna ganeka Esau terro narema’a berkat ganeka dhari ramana, nangeng etolak. Sabab sanare Esau nanges nyare jalan kaangguy malerres kasala’anna, kasempadan ganeka ampon tadha’ pole.
Sebab kamu tidak datang kepada gunung yang dapat disentuh dan api yang menyala-nyala, kepada kekelaman, kegelapan dan angin badai,	Sampeyan ta’ dhateng ngadhebbi barang akadi se eadhebbi bangsa Isra’il gi’ dhimen. Se eadhebbi bangsa Isra’il gi’ dhimen ganeka ekenneng gagap, enggi paneka Gunong Sinay ban apoyya se rabbang; bangsa Isra’il ngadhebbi papetteng ban angen barat;
kepada bunyi sangkakala dan bunyi suara yang membuat mereka yang mendengarnya memohon, supaya jangan lagi berbicara kepada mereka,	bangsa Isra’il ngedhing monyena tarompet ban monye se nako’e. E bakto ngedhing sowara ganeka, reng-oreng Isra’il nyo’on ce’ tarongguna sopaja sowara ganeka ta’ abu-dhabu pole ka aba’na.
sebab mereka tidak tahan mendengar perintah ini: "Bahkan jika binatangpun yang menyentuh gunung, ia harus dilempari dengan batu."	Sabab bangsa Isra’il ganeka ta’ kowat ngedhing papakon se epanapa’ bi’ sowara ganeka. Sabab sowara ganeka adhabu, "Sapa se nyedding ka gunong reya, ta’ parduli burun alas otabana sapa’a bai, kodu egarujuk pasampe’ mate."
Dan sangat mengerikan pemandangan itu, sehingga Musa berkata: "Aku sangat ketakutan dan sangat gemetar."	Se etengale reng-oreng Isra’il ganeka ce’ hebadda kantos Mosa adhabu, "Sengko’ tako’ ban ngetter!"
Tetapi kamu sudah datang ke Bukit Sion, ke kota Allah yang hidup, Yerusalem sorgawi dan kepada beribu-ribu malaikat, suatu kumpulan yang meriah,	Sabaligga sampeyan padha meyos ka Gumo’ Siyon ban ka kotthana Allah se odhi’, enggi paneka Yerusalim se e sowarga sareng para malaekadda se abun-ebun.
dan kepada jemaat anak-anak sulung, yang namanya terdaftar di sorga, dan kepada Allah, yang menghakimi semua orang, dan kepada roh-roh orang-orang benar yang telah menjadi sempurna,	Sampeyan ngereng kompolan se gumbira kompolanna tra-pottra sareyangnga Allah, se ma-nyamana badha e dhalem dhaftar e sowarga. Sampeyan ngadhep ka Allah, Hakimma sadajana ommat manossa. Sampeyan ngadhebbi errohna reng-oreng se sae, se ampon epasamporna.
dan kepada Yesus, Pengantara perjanjian baru, dan kepada darah pemercikan, yang berbicara lebih kuat dari pada darah Habel.	Sampeyan rabu ngadhep Isa, Pangantarana parjanjiyan se anyar ganeka; sampeyan ngadhebbi dhara se etes-ketessagi se ajamin pa-ponapa se jau lebbi bagus dhari se ejamin bi’ dharana Habil.
Jagalah supaya kamu jangan menolak Dia, yang berfirman. Sebab jikalau mereka, yang menolak Dia yang menyampaikan firman Allah di bumi, tidak luput, apa lagi kita, jika kita berpaling dari Dia yang berbicara dari sorga?	Daddi, sampeyan kodu te-ngate, ja’ sampe’ ta’ kasokan meyarsa’agi Salerana se abu-dhabu ganeka. Reng-oreng se ta’ poron merengngagi Salerana se rabu ka bume ban manapa’ berta dhari Allah, ta’ bisa buru. Ponapa pole sampeyan sareng kaula paneka se meyarsa’agi Salerana se abu-dhabu dhari sowarga! Mon sampeyan sareng kaula ta’ poron merengngagi Salerana, sampeyan sareng kaula sadaja ta’ kera bisa lopot!
Waktu itu suara-Nya menggoncangkan bumi, tetapi sekarang Ia memberikan janji: "Satu kali lagi Aku akan menggoncangkan bukan hanya bumi saja, melainkan langit juga."	E bakto ganeka sowarana mabaridhu bume. Nangeng samangken Salerana ajanji, "Sakaleyan aggi’ Sengko’ magundhegga banne bume malolo, tape langnge’ keya."
Ungkapan "Satu kali lagi" menunjuk kepada perubahan pada apa yang dapat digoncangkan, karena ia dijadikan supaya tinggal tetap apa yang tidak tergoncangkan.	Oca’ "sakaleyan aggi’" noduwagi ja’ saantero dunnya se ampon ecepta’agi bakal epagundhegga ban epanyeseya, sopaja se gi’ badha pera’ kare se ta’ bisa agundhek.
Jadi, karena kita menerima kerajaan yang tidak tergoncangkan, marilah kita mengucap syukur dan beribadah kepada Allah menurut cara yang berkenan kepada-Nya, dengan hormat dan takut.	Daddi, sampeyan sareng kaula kodu asakalangkong ka Allah, polana sampeyan sareng kaula sadaja narema dhari Salerana settong karaja’an se ta’ bisa agundhek. Tore asakalangkong ban abakte ka Allah kalaban hormat ban tako’, menorot cara se ekasokane Salerana dibi’.
Sebab Allah kita adalah api yang menghanguskan.	Sabab Allahna sampeyan sareng kaula sadaja akadi apoy se makatononan.
Iman adalah dasar dari segala sesuatu yang kita harapkan dan bukti dari segala sesuatu yang tidak kita lihat.	Andhi’ iman paneka artena yakin onggu ka sabarang se earep, artena gadhuwan kapastheyan ka pa-ponapa se ta’ etengale mata.
Sebab oleh imanlah telah diberikan kesaksian kepada nenek moyang kita.	Polana andhi’ iman, reng-oreng jaman dhimen ekaleburi Allah.
Karena iman kita mengerti, bahwa alam semesta telah dijadikan oleh firman Allah, sehingga apa yang kita lihat telah terjadi dari apa yang tidak dapat kita lihat.	Polana andhi’ iman, sampeyan sareng kaula sadaja ngarte ja’ alam paneka ecepta’agi sareng dhabuna Allah; daddi, ponapa se bisa etengale, kadaddiyan dhari ponapa se ta’ bisa etengale.
Karena iman Habel telah mempersembahkan kepada Allah korban yang lebih baik dari pada korban Kain. Dengan jalan itu ia memperoleh kesaksian kepadanya, bahwa ia benar, karena Allah berkenan akan persembahannya itu dan karena iman ia masih berbicara, sesudah ia mati.	Polana gadhuwan iman, Habil ngatorragi ka Allah kurban se lebbi sae dhari kurbanna Kain. Polana imanna, Habil etarema sareng Allah menangka oreng se sae, sabab nyata Allah narema tor-atorra. Habil ampon seda, nangeng polana imanna jugan, salerana gi’ abu-dhabu kantos samangken.
Karena iman Henokh terangkat, supaya ia tidak mengalami kematian, dan ia tidak ditemukan, karena Allah telah mengangkatnya. Sebab sebelum ia terangkat, ia memperoleh kesaksian, bahwa ia berkenan kepada Allah.	Polana andhi’ iman, Henokh ta’ seda, nangeng epaongga ebakta ka Allah. Tadha’ oreng settonga se manggi salerana, sabab salerana ampon epaongga sareng Allah. E dhalem Alketab esebbuttagi ja’ sabellunna Henokh epaongga, salerana masenneng panggaliyanna Allah.
Tetapi tanpa iman tidak mungkin orang berkenan kepada Allah. Sebab barangsiapa berpaling kepada Allah, ia harus percaya bahwa Allah ada, dan bahwa Allah memberi upah kepada orang yang sungguh-sungguh mencari Dia.	Mon ta’ gadhuwan iman, tadha’ oreng se bisa masenneng panggaliyanna Allah. Sabab oreng se nyander ka Allah kodu parcaja ja’ Allah badha, ban parcaja ja’ Allah apareng babales ka oreng se nyare Salerana.
Karena iman, maka Nuh--dengan petunjuk Allah tentang sesuatu yang belum kelihatan--dengan taat mempersiapkan bahtera untuk menyelamatkan keluarganya; dan karena iman itu ia menghukum dunia, dan ia ditentukan untuk menerima kebenaran, sesuai dengan imannya.	Polana kaagungan iman, Ennoh eparenge oneng sareng Allah pa-ponapa se bakal kadaddiyana e budhi are, se ta’ eoladi salerana. Ennoh ta’at ka Allah kantos abadhi kapal se saamponna ganeka pas ekaonenge ja’ masalamet salerana ban sabalana. Kalaban sapaneka dunnya eokom, dineng Ennoh dibi’ polana imanna sareng Allah enyata’agi menangka oreng se sae.
Karena iman Abraham taat, ketika ia dipanggil untuk berangkat ke negeri yang akan diterimanya menjadi milik pusakanya, lalu ia berangkat dengan tidak mengetahui tempat yang ia tujui.	Polana kaagungan iman, Ibrahim atoro’ ka dhabuna Allah e bakto Allah makon salerana meyos ka nagara se ejanjiyagi Allah ka salerana. Ibrahim laju meyos ta’ kalaban oneng meyosa ka ka’imma.
Karena iman ia diam di tanah yang dijanjikan itu seolah-olah di suatu tanah asing dan di situ ia tinggal di kemah dengan Ishak dan Yakub, yang turut menjadi ahli waris janji yang satu itu.	Kalaban imanna Ibrahim daddi oreng manca e nagara se ejanjiyagi Allah ka salerana. Ibrahim alenggi e ka’issa’ e dhalem kemah. Sapaneka jugan Ishak sareng Yakub se narema janji se padha dhari Allah.
Sebab ia menanti-nantikan kota yang mempunyai dasar, yang direncanakan dan dibangun oleh Allah.	Sabab Ibrahim teppa’na anante’ kottha se erancana’agi ban se epaddek Allah kalaban ngangguy dhasar se koko.
Karena iman ia juga dan Sara beroleh kekuatan untuk menurunkan anak cucu, walaupun usianya sudah lewat, karena ia menganggap Dia, yang memberikan janji itu setia.	Polana kaagungan iman, Ibrahim bisa kaagungan pottra dhari Sara, maske Ibrahim ampon ce’ seppona ban Sara dibi’ jubeng. Ibrahim yakin ja’ Allah tanto neptebbi janjina.
Itulah sebabnya, maka dari satu orang, malahan orang yang telah mati pucuk, terpancar keturunan besar, seperti bintang di langit dan seperti pasir di tepi laut, yang tidak terhitung banyaknya.	Sanare Ibrahim e bakto ganeka akadi oreng se ampon mate badanna, nangeng salerana olle katoronan se ta’ kabilang bannya’na akadi bannya’na bintang e langnge’ ban beddhi e penggir sereng.
Dalam iman mereka semua ini telah mati sebagai orang-orang yang tidak memperoleh apa yang dijanjikan itu, tetapi yang hanya dari jauh melihatnya dan melambai-lambai kepadanya dan yang mengakui, bahwa mereka adalah orang asing dan pendatang di bumi ini.	Reng-oreng ganeka sadaja paggun neggu’i imanna kantos pasedana. Reng-oreng ganeka ta’ narema pa-ponapa se ejanjiyagi Allah, nangeng coma nengale ban narema dhari jauna. Kalaban ganeka reng-oreng buru anyata’agi ja’ aba’na namong oreng manca e bume paneka.
Sebab mereka yang berkata demikian menyatakan, bahwa mereka dengan rindu mencari suatu tanah air.	Oreng se adhabu sapaneka noduwagi kalaban terrang ja’ aba’na teppa’na nyare nagara se daddiya tana aerra dibi’.
Dan kalau sekiranya dalam hal itu mereka ingat akan tanah asal, yang telah mereka tinggalkan, maka mereka cukup mempunyai kesempatan untuk pulang ke situ.	Banne nagara se ampon eonduri ka’issa’ se epekkere reng-oreng ganeka. Sabab manabi sapaneka, reng-oreng ganeka ampon kaagungan kasempadan bannya’ kaangguy abali ka nagara ganeka.
Tetapi sekarang mereka merindukan tanah air yang lebih baik yaitu satu tanah air sorgawi. Sebab itu Allah tidak malu disebut Allah mereka, karena Ia telah mempersiapkan sebuah kota bagi mereka.	Nangeng nyatana reng-oreng ganeka talebat ngarep nagara se lebbi sae, enggi paneka nagara se e sowarga. Ganeka sababba Allah ta’ todhus manabi reng-oreng ganeka nyebbut Salerana Allahna, sabab Allah ampon nyadhiya’agi kottha kaangguy reng-oreng ganeka.
Karena iman maka Abraham, tatkala ia dicobai, mempersembahkan Ishak. Ia, yang telah menerima janji itu, rela mempersembahkan anaknya yang tunggal,	Jugan polana kaagungan iman Ibrahim ngatorragi Ishak menangka kurban e bakto eoji sareng Allah. Allah apareng janjina ka Ibrahim, nangeng Ibrahim ehlas massra’agi pottrana se namong settong tadha’ pole.
walaupun kepadanya telah dikatakan: "Keturunan yang berasal dari Ishaklah yang akan disebut keturunanmu."	Allah ampon adhabu ka Ibrahim, "Lebat Ishak reya ba’na bakal olleya katoronan se ejanjiyagi Sengko’ ka ba’na."
Karena ia berpikir, bahwa Allah berkuasa membangkitkan orang-orang sekalipun dari antara orang mati. Dan dari sana ia seakan-akan telah menerimanya kembali.	Ibrahim yakin ja’ Allah tanto sanggup maodhi’ Ishak pole dhari sedana — daddi, ekenneng koca’ Ibrahim narema Ishak pole dhari sedana.
Karena iman maka Ishak, sambil memandang jauh ke depan, memberikan berkatnya kepada Yakub dan Esau.	Polana kaagungan iman, Ishak ajanjiyagi kat-berkat ka Yakub sareng Esau kaangguy e budhi arena.
Karena iman maka Yakub, ketika hampir waktunya akan mati, memberkati kedua anak Yusuf, lalu menyembah sambil bersandar pada kepala tongkatnya.	Polana kaagungan iman, sabellunna seda Yakub apareng berkadda ka tra-pottrana Yusup — sambi nyandhar ka pentholla tekkenna sarta nyemba ka Allah.
Karena iman maka Yusuf menjelang matinya memberitakan tentang keluarnya orang-orang Israel dan memberi pesan tentang tulang-belulangnya.	Polana kaagungan iman, Yusup e bakto para’ seda’a abu-dhabu parkara ommat Isra’il dhari Messer ban apessen kodu epakadi ponapa jinazana.
Karena iman maka Musa, setelah ia lahir, disembunyikan selama tiga bulan oleh orang tuanya, karena mereka melihat, bahwa anak itu elok rupanya dan mereka tidak takut akan perintah raja.	Polana kaagungan iman oreng towana Mosa ngerrep pottrana ganeka kantos aomor tello bulan abidda saamponna lahir ka dunnya. Oreng towa ganeka ngoladi ja’ Mosa ganeka bagus robana, ban se kadhuwa ganeka ta’ tako’ nerrak papakonna rato.
Karena iman maka Musa, setelah dewasa, menolak disebut anak puteri Firaun,	Polana kaagungan iman, saamponna raja Mosa ta’ kasokan esebbut pottrana pottrena rato Messer.
karena ia lebih suka menderita sengsara dengan umat Allah dari pada untuk sementara menikmati kesenangan dari dosa.	Salerana asoka’an nanggung sangsara asareng ommadda Allah se laen katembang odhi’ dusa se madhateng kane’madan ban kasennengngan se coma kaangguy sabatara.
Ia menganggap penghinaan karena Kristus sebagai kekayaan yang lebih besar dari pada semua harta Mesir, sebab pandangannya ia arahkan kepada upah.	Mosa arassa lebbi aji eya-seya bit asmana Rato Panyalamet se ejanjiyagi Allah ganeka katembang ngaolle sadajana hartana nagara Messer sabab Mosa ngarep opa e budhi are.
Karena iman maka ia telah meninggalkan Mesir dengan tidak takut akan murka raja. Ia bertahan sama seperti ia melihat apa yang tidak kelihatan.	Polana kaagungan iman Mosa adinggallagi Messer, ta’ tako’ ka babendunna rato. Mosa terros nojju ka tojjuwanna, akadi se ampon ngoladi Allah se ta’ katengal ka’issa’.
Karena iman maka ia mengadakan Paskah dan pemercikan darah, supaya pembinasa anak-anak sulung jangan menyentuh mereka.	Polana imanna, Mosa mabadha Paska ban makon oreng ngetessagi dhara ka labangnga compo’na oreng Isra’il sopaja Malaekat Maot ta’ mate’e ana’ sareyangnga reng-oreng Isra’il ganeka.
Karena iman maka mereka telah melintasi Laut Merah sama seperti melintasi tanah kering, sedangkan orang-orang Mesir tenggelam, ketika mereka mencobanya juga.	Polana gadhuwan iman reng-oreng Isra’il bisa alengka Tase’ Galagas, akadi se ajalan e tana se kerreng, dineng reng-oreng Messer eontal tase’ ganeka e bakto ngoddi alengka’a tase’ ganeka.
Karena iman maka runtuhlah tembok-tembok Yerikho, setelah kota itu dikelilingi tujuh hari lamanya.	Polana gadhuwan iman reng-oreng Isra’il magujur gar-pagar batona Yerikho saamponna ngalenglenge pagar ganeka pettong are abidda.
Karena iman maka Rahab, perempuan sundal itu, tidak turut binasa bersama-sama dengan orang-orang durhaka, karena ia telah menyambut pengintai-pengintai itu dengan baik.	Jugan polana gadhuwan iman, sondel se anyama Rahab ta’ noro’ epate’e sareng reng-oreng laenna se alaban ka Allah, sabab Rahab ganeka narema kalaban sae reng-oreng Isra’il se nyendhemme mosona.
Dan apakah lagi yang harus aku sebut? Sebab aku akan kekurangan waktu, apabila aku hendak menceriterakan tentang Gideon, Barak, Simson, Yefta, Daud dan Samuel dan para nabi,	Daddi kaula bisa saos terros acaca, nangeng bakto kaula ta’ cokop. Sabab kaula gi’ ta’ but-nyebbut parkara Gideyon, Barak, Simson, Yefta, Daud, Samuwel sareng bi-nabbi.
yang karena iman telah menaklukkan kerajaan-kerajaan, mengamalkan kebenaran, memperoleh apa yang dijanjikan, menutup mulut singa-singa,	Polana kaagungan iman, reng-oreng ganeka makala karaja’an-karaja’an. Reng-oreng ganeka alampa’agi pa-ponapa se lerres, kantos narema ponapa se ejanjiyagi Allah. Reng-oreng ganeka adunggem colo’na macan,
memadamkan api yang dahsyat. Mereka telah luput dari mata pedang, telah beroleh kekuatan dalam kelemahan, telah menjadi kuat dalam peperangan dan telah memukul mundur pasukan-pasukan tentara asing.	mate’e apoy se ce’ rajana, lopot dhari peddhang se ecocowagi ka salerana. Reng-oreng ganeka ta’ kaagungan kakowadan, nangeng daddi kowat; gaga’ parjuga e dhalem paperrangan kantos makala kan-pasukanna bangsa manca.
Ibu-ibu telah menerima kembali orang-orangnya yang telah mati, sebab dibangkitkan. Tetapi orang-orang lain membiarkan dirinya disiksa dan tidak mau menerima pembebasan, supaya mereka beroleh kebangkitan yang lebih baik.	Polana imanna, babine’an narema pole la-balana se ampon seda. Badha pole se ehlas eseksa kantos seda, ban ta’ poron epabebas, polana terro epaodhi’a pole kaangguy settong kaodhi’an se lebbi sae.
Ada pula yang diejek dan didera, bahkan yang dibelenggu dan dipenjarakan.	Badha se eco-koco, epeccodi, erantay ban epamaso’ ka penjara.
Mereka dilempari, digergaji, dibunuh dengan pedang; mereka mengembara dengan berpakaian kulit domba dan kulit kambing sambil menderita kekurangan, kesesakan dan siksaan.	Reng-oreng ganeka egarujuk sareng bato kantos seda, badha se eketthok sareng gargaji ban se epate’e sareng peddhang. Reng-oreng ganeka alalana ngagem kole’na dumba otaba kole’na embi’; reng-oreng ganeka mesken, ekaneyaja sareng eseksa.
Dunia ini tidak layak bagi mereka. Mereka mengembara di padang gurun dan di pegunungan, dalam gua-gua dan celah-celah gunung.	Dunnya paneka banne kennengngan se pantes monggu ka reng-oreng ganeka. Reng-oreng ganeka alalana e ra-ara sareng e mo’-gumo’, enneng e wa-guwa ban e bang-lobang e dhalem tana.
Dan mereka semua tidak memperoleh apa yang dijanjikan itu, sekalipun iman mereka telah memberikan kepada mereka suatu kesaksian yang baik.	Saponapa rajana kamennangan se ekaolle reng-oreng ganeka polana imanna! Nangeng reng-oreng ganeka ta’ narema ponapa se ejanjiyagi Allah,
Sebab Allah telah menyediakan sesuatu yang lebih baik bagi kita; tanpa kita mereka tidak dapat sampai kepada kesempurnaan.	sabab Allah kaagungan rancana se lebbi sae kaangguy sampeyan sareng kaula sadaja. Rancana gapaneka enggi paneka ja’ reng-oreng ganeka bakal daddiya samporna coma asareng sampeyan sareng kaula sadaja.
Di dalam hukum Taurat hanya terdapat bayangan saja dari keselamatan yang akan datang, dan bukan hakekat dari keselamatan itu sendiri. Karena itu dengan korban yang sama, yang setiap tahun terus-menerus dipersembahkan, hukum Taurat tidak mungkin menyempurnakan mereka yang datang mengambil bagian di dalamnya.	Hokomma agama Yahudi pera’ aberri’ gambaran se mar-samar parkara sadaja se bagus se bakal dhatengnga, ban banne gambaran se saongguna parkara gapaneka sadaja. Hokom ganeka ta’ kera bisa masamporna oreng se entar nyemba ka Allah kalaban abakta tor-ator, sanare sabban taon terros eatorragi ban-kurban se padha.
Sebab jika hal itu mungkin, pasti orang tidak mempersembahkan korban lagi, sebab mereka yang melakukan ibadah itu tidak sadar lagi akan dosa setelah disucikan sekali untuk selama-lamanya.	Ja’ sakenga reng-oreng se nyemba ka Allah ganeka ampon epaberse dhari dusana, tanto ta’ kera andhi’ rassa dusa pole, ban ta’ kera badha kurban se eatorragi pole.
Tetapi justru oleh korban-korban itu setiap tahun orang diperingatkan akan adanya dosa.	Nangeng nyatana ban-kurban se eatorragi sabban taon ganeka maenga’ reng-oreng ganeka ka sa-dusana,
Sebab tidak mungkin darah lembu jantan atau darah domba jantan menghapuskan dosa.	sabab pajat dharana sape sareng dharana embi’ lake’ ta’ bisa maelang dusa.
Karena itu ketika Ia masuk ke dunia, Ia berkata: "Korban dan persembahan tidak Engkau kehendaki--tetapi Engkau telah menyediakan tubuh bagiku--.	Ganeka sababba e bakto Almasih maso’ ka dunnya, Salerana mator ka Allah, "Junandalem ta’ kasokan ka kurban sareng tor-ator; sabaligga Junandalem nyadhiya’agi badan kaangguy Abdidalem.
Kepada korban bakaran dan korban penghapus dosa Engkau tidak berkenan.	Junandalem ta’ kasokan ka kurban obbaran otabana kurban kaangguy palebbaranna dusa.
Lalu Aku berkata: Sungguh, Aku datang; dalam gulungan kitab ada tertulis tentang Aku untuk melakukan kehendak-Mu, ya Allah-Ku."	Abdidalem laju mator, ‘Ka’dhinto’ Abdidalem, Guste Allah! Abdidalem dhateng ajalannagiya kasokanna Junandalem, akadi se etoles e dhalem Alketab parkara Abdidalem.’"
Di atas Ia berkata: "Korban dan persembahan, korban bakaran dan korban penghapus dosa tidak Engkau kehendaki dan Engkau tidak berkenan kepadanya" --meskipun dipersembahkan menurut hukum Taurat--.	Dha’-adha’na Almasih adhabu, "Junandalem ta’ kasokan ka kurban sareng tor-ator; Junandalem ta’ kasokan ka kurban se eobbar menangka tor-ator sareng kurban kaangguy palebbaranna dusa." Almasih adhabu sapaneka, sanare sadajana kurban ganeka eatorragi menorot hokomma agama Yahudi.
Dan kemudian kata-Nya: "Sungguh, Aku datang untuk melakukan kehendak-Mu." Yang pertama Ia hapuskan, supaya menegakkan yang kedua.	Saamponna ganeka Almasih adhabu, "Ka’dhinto’ Abdidalem, Guste Allah! Abdidalem dhateng ajalannagiya kasokanna Junandalem." Daddi Allah matadha’ sakabbiyanna kurban se laju jareya, egante’e bi’ kurbanna Almasih.
Dan karena kehendak-Nya inilah kita telah dikuduskan satu kali untuk selama-lamanya oleh persembahan tubuh Yesus Kristus.	Isa Almasih ampon alampa’agi ponapa se ekasokane Allah ban ngatorragi Salerana dibi’ menangka kurban. Kalaban tor-ator ganeka, se elampa’agi coma sakaleyan kaangguy salanjangnga, sampeyan sareng kaula sadaja ampon epaberse dhari dusa.
Selanjutnya setiap imam melakukan tiap-tiap hari pelayanannya dan berulang-ulang mempersembahkan korban yang sama, yang sama sekali tidak dapat menghapuskan dosa.	Saneyap imam Yahudi alampa’agi lalakonna menangka imam sabban are, ban li-baliyan ngatorragi kurban se padha. Nangeng ban-kurban ganeka ta’ bisa maelang dusa sakale.
Tetapi Ia, setelah mempersembahkan hanya satu korban saja karena dosa, Ia duduk untuk selama-lamanya di sebelah kanan Allah,	Sabaligga, Almasih coma ngatorragi kurban sakaleyan kaangguy maelang dusa, ban kurban ganeka eangguy salanjangnga. Saamponna ngatorragi kurban ganeka, Almasih alenggi e kanganna Allah ban marenta asareng Salerana.
dan sekarang Ia hanya menantikan saatnya, di mana musuh-musuh-Nya akan dijadikan tumpuan kaki-Nya.	Ban samangken Almasih anante’ kantos Allah matellok so-mosona ka Salerana.
Sebab oleh satu korban saja Ia telah menyempurnakan untuk selama-lamanya mereka yang Ia kuduskan.	Daddi kalaban settong kurban, Almasih manyamporna reng-oreng se ampon epaberse dhari dusa.
Dan tentang hal itu Roh Kudus juga memberi kesaksian kepada kita,	Parkara gapaneka Errohna Allah apareng jugan kasakseyan ka sampeyan sareng kaula sadaja. Dhabuna Erroh ganeka,
sebab setelah Ia berfirman: "Inilah perjanjian yang akan Kuadakan dengan mereka sesudah waktu itu," Ia berfirman pula: "Aku akan menaruh hukum-Ku di dalam hati mereka dan menuliskannya dalam akal budi mereka,	"‘Areya’ parjanjiyan se epabadha’a Sengko’ ban reng-oreng jareya, e re-are se bakal dhatengnga,’ dhabuna Pangeran. ‘Sengko’ nyaba’a Tang kom-hokom e atena reng-oreng jareya, etolesa e dhalem pekkeranna.’"
dan Aku tidak lagi mengingat dosa-dosa dan kesalahan mereka."	Allah jugan adhabu, "Sengko’ ta’ ngenga’ana pole sa-dusana ban kajahadan-kajahadanna reng-oreng jareya."
Jadi apabila untuk semuanya itu ada pengampunan, tidak perlu lagi dipersembahkan korban karena dosa.	Daddi sa-dusa ban kajahadan-kajahadan gapaneka ampon esapora, daddi ta’ parlo pole eatorragi ban-kurban palebbaranna dusa.
Jadi, saudara-saudara, oleh darah Yesus kita sekarang penuh keberanian dapat masuk ke dalam tempat kudus,	Daddi, tan-taretan, lantaran sedana Isa ganeka sampeyan sareng kaula sadaja bangal maso’ ka Kennengngan Se Mahasocce.
karena Ia telah membuka jalan yang baru dan yang hidup bagi kita melalui tabir, yaitu diri-Nya sendiri,	Isa ampon mokka’agi lorong se anyar kaangguy sampeyan sareng kaula sadaja, enggi paneka jalan se apareng kaodhi’an. Jalan ganeka lebat e bir-tabir, enggi paneka badanna Almasih dibi’.
dan kita mempunyai seorang Imam Besar sebagai kepala Rumah Allah.	Ban samangken sampeyan sareng kaula sadaja gadhuwan imam se agung, se atanggung jawab parkara Padalemman Socce.
Karena itu marilah kita menghadap Allah dengan hati yang tulus ikhlas dan keyakinan iman yang teguh, oleh karena hati kita telah dibersihkan dari hati nurani yang jahat dan tubuh kita telah dibasuh dengan air yang murni.	Daddi, ngereng samangken padha nyander ka Allah kalaban ate se berse ban iman se koko; kalaban ate se ampon esocce’e dhari parasa’an sala, sarta kalaban badan se ampon eberse’e bi’ aeng se morne.
Marilah kita teguh berpegang pada pengakuan tentang pengharapan kita, sebab Ia, yang menjanjikannya, setia.	Tore padha pakoko neggu’i pangarebban se eakone sampeyan sareng kaula, sabab Allah ekenneng parcaja sarta tanto neptebbi janjina.
Dan marilah kita saling memperhatikan supaya kita saling mendorong dalam kasih dan dalam pekerjaan baik.	Jugan sampeyan sareng kaula sadaja kodu padha saleng mekkere, saleng maraja ate kaangguy neser ka sasama ban ngalakone pa-ponapa se sae.
Janganlah kita menjauhkan diri dari pertemuan-pertemuan ibadah kita, seperti dibiasakan oleh beberapa orang, tetapi marilah kita saling menasihati, dan semakin giat melakukannya menjelang hari Tuhan yang mendekat.	Tore papaggun akompol areng-sareng, ja’ entheng akadi oreng laen. La’-mala’ sampeyan sareng kaula sadaja kodu padha saleng maraja ate, sabab sampeyan oneng ja’ Pangeran para’ rabuwa.
Sebab jika kita sengaja berbuat dosa, sesudah memperoleh pengetahuan tentang kebenaran, maka tidak ada lagi korban untuk menghapus dosa itu.	Sabab mon berta se lerres dhari Allah ampon epanapa’ ka sampeyan sareng kaula sadaja, nangeng sampeyan sareng kaula sadaja gi’ terros nengnget agabay dusa, tadha’ kurban pole kaangguy malebbar dusa.
Tetapi yang ada ialah kematian yang mengerikan akan penghakiman dan api yang dahsyat yang akan menghanguskan semua orang durhaka.	Se gi’ badha kaangguy sampeyan sareng kaula sadaja namong kare ngadhebbana pangadilanna Allah sareng apoy babendunna se bakal ngobbara reng-oreng se alaban ka Salerana epasampe’ tadha’ karena!
Jika ada orang yang menolak hukum Musa, ia dihukum mati tanpa belas kasihan atas keterangan dua atau tiga orang saksi.	Oreng se ta’ ta’at ka hokom se eparengngagi Mosa, eokom mate tadha’ tabaranna, manabi badha sakse kadhuwa otaba katello se abukteyagi salana.
Betapa lebih beratnya hukuman yang harus dijatuhkan atas dia, yang menginjak-injak Anak Allah, yang menganggap najis darah perjanjian yang menguduskannya, dan yang menghina Roh kasih karunia?	Saponapa lebbi berra’ pole okoman se kodu eteba’agi ka oreng se nyek-ngenyek Pottrana Allah. Oreng ganeka nganggep ta’ aji dharana parjanjiyanna Allah, enggi paneka sedana Almasih se maberse aba’na dhari dusa. Oreng ganeka ya-nyeya Erroh se apareng rahmat.
Sebab kita mengenal Dia yang berkata: "Pembalasan adalah hak-Ku. Akulah yang akan menuntut pembalasan." Dan lagi: "Tuhan akan menghakimi umat-Nya."	Sampeyan sareng kaula sadaja oneng pasera se adhabu, "Sengko’ malessa! Sengko’ ngokoma!" sapaneka jugan se adhabu, "Pangeran ahakimana ommadda."
Ngeri benar, kalau jatuh ke dalam tangan Allah yang hidup.	Marengessa mon kantos eokom Allah Se Odhi’!
Ingatlah akan masa yang lalu. Sesudah kamu menerima terang, kamu banyak menderita oleh karena kamu bertahan dalam perjuangan yang berat,	Kaemodi kadi ponapa kabadha’anna sampeyan sadaja gi’ dhimen. E bakto ganeka, saamponna cajana Allah nyonare sampeyan, sampeyan bannya’ nanggung kasossa’an, nangeng sampeyan terros abuwang ce’ tarongguna.
baik waktu kamu dijadikan tontonan oleh cercaan dan penderitaan, maupun waktu kamu mengambil bagian dalam penderitaan mereka yang diperlakukan sedemikian.	Dhang-kadhang sampeyan eya-seya ban elakone sacara ta’ sae e adha’na oreng bannya’. Dhang-kadhang sampeyan jugan noro’ nanggung kasossa’an sareng reng-oreng se eparlakowagi pasapaneka,
Memang kamu telah turut mengambil bagian dalam penderitaan orang-orang hukuman dan ketika harta kamu dirampas, kamu menerima hal itu dengan sukacita, sebab kamu tahu, bahwa kamu memiliki harta yang lebih baik dan yang lebih menetap sifatnya.	ban sampeyan noro’ ngarassa’agi sossana oreng se epenjara. Ban e bakto sadajana dhi’-andhi’na sampeyan erampas, ganeka bi’ sampeyan etarema kalaban ate senneng, sabab sampeyan oneng ja’ sampeyan gi’ dhi’-andhi’ se abagusan, se bakal ta’ rosaga salanjangnga.
Sebab itu janganlah kamu melepaskan kepercayaanmu, karena besar upah yang menantinya.	Daddi sampeyan ja’ pegga’ pangarep, sabab mon sampeyan paggun parcaja, sampeyan bakal narema’a opana se raja!
Sebab kamu memerlukan ketekunan, supaya sesudah kamu melakukan kehendak Allah, kamu memperoleh apa yang dijanjikan itu.	Sampeyan kodu sabbar, me’ olle bisa alampa’agi kasokanna Allah ban narema ponapa se ejanjiyagi Salerana.
"Sebab sedikit, bahkan sangat sedikit waktu lagi, dan Ia yang akan datang, sudah akan ada, tanpa menangguhkan kedatangan-Nya.	Sabab e dhalem Alketab esebbuttagi, "Sakejja’ aggi’ bai, Salerana se rabuwa jareya tanto duli rabu; Salerana ta’ kera rot-manyorot baktona.
Tetapi orang-Ku yang benar akan hidup oleh iman, dan apabila ia mengundurkan diri, maka Aku tidak berkenan kepadanya."	Ban Tang ommat se bendher bakal parcaja’a ban bakal odhi’a; nangeng mon badha e antarana se nyorot, oreng jareya bi’ Sengko’ ta’ ekaleburana."
Tetapi kita bukanlah orang-orang yang mengundurkan diri dan binasa, tetapi orang-orang yang percaya dan yang beroleh hidup.	Sampeyan sareng kaula sadaja banne ommat se nyorot ban nyaleyot. Sabaligga, sampeyan sareng kaula sadaja paneka ommat se parcaja ka Allah ban se epasalamet.
Memang perjanjian yang pertama juga mempunyai peraturan-peraturan untuk ibadah dan untuk tempat kudus buatan tangan manusia.	Parjanjiyan se dha’-adha’ aesse atoran-atoranna kabakteyan, jugan gadhuwan kennengnganna kabakteyan gabayanna manossa.
Sebab ada dipersiapkan suatu kemah, yaitu bagian yang paling depan dan di situ terdapat kaki dian dan meja dengan roti sajian. Bagian ini disebut tempat yang kudus.	Epaddek settong kemah se bagiyan adha’na enyamae Kennengngan Se Socce. E gadhiya badha ko’-tongko’na damar, ban badha jugan meja sareng roti se eatorragi ka Allah.
Di belakang tirai yang kedua terdapat suatu kemah lagi yang disebut tempat yang maha kudus.	E bagiyan dhalemma, enggi paneka e budhiyanna bir-tabir se nomer dhuwa’, badha kennengngan se enyamae Kennengngan Se Mahasocce.
Di situ terdapat mezbah pembakaran ukupan dari emas, dan tabut perjanjian, yang seluruhnya disalut dengan emas; di dalam tabut perjanjian itu tersimpan buli-buli emas berisi manna, tongkat Harun yang pernah bertunas dan loh-loh batu yang bertuliskan perjanjian,	E dhalemmanna kennengngan ganeka badha mezba dhari emmas kennengnganna pangobbaranna dupa, ban badha jugan Petthe Parjanjiyan se ekole’e emmas sadajana. E dhalemmanna Petthe Parjanjiyan ganeka badha pennay emmas aesse manna, tongkedda Harun se ampon nyelbi’, ban papan bato dhadhuwa’ se atoles papakonna Allah se sapolo.
dan di atasnya kedua kerub kemuliaan yang menaungi tutup pendamaian. Tetapi hal ini tidak dapat kita bicarakan sekarang secara terperinci.	E attassa Petthe ganeka badha Kerub dhadhuwa’, enggi paneka mahlok se akalembang se alambangngagi kahadiranna Allah. Kalembangnga mahlok se dhadhuwa’ ganeka menthang e attassa totobba Petthe, enggi paneka kennengnganna pangamponanna dusa. Nangeng ganeka sadaja ta’ bisa ebirji’ eterrangngagi samangken.
Demikianlah caranya tempat yang kudus itu diatur. Maka imam-imam senantiasa masuk ke dalam kemah yang paling depan itu untuk melakukan ibadah mereka,	Daddi sadajana eator kadi ganeka. Sabban are mam-imam maso’ ka bagiyan adha’na kemah ganeka kaangguy ajalannagi lalakonna.
tetapi ke dalam kemah yang kedua hanya Imam Besar saja yang masuk sekali setahun, dan harus dengan darah yang ia persembahkan karena dirinya sendiri dan karena pelanggaran-pelanggaran, yang dibuat oleh umatnya dengan tidak sadar.	Se maso’ ka bagiyan paleng dhalem coma imam agung malolo. Imam agung se maso’ ka bagiyan ganeka pera’ sataon sakaleyan. Mon maso’ sambi abakta dhara kaangguy eatorragi ka Allah polana dusana aba’epon dibi’ ban polana sa-dusa se ta’ etengnget elakone ommadda.
Dengan ini Roh Kudus menyatakan, bahwa jalan ke tempat yang kudus itu belum terbuka, selama kemah yang pertama itu masih ada.	Kalaban atoran ganeka, Errohna Allah noduwagi kalaban terrang, ja’ saabidda kemah bagiyan adha’ ganeka gi’ manjeng, jalan kaangguy maso’ ka Kennengngan Se Mahasocce ka’issa’ gi’ ta’ abukka’.
Itu adalah kiasan masa sekarang. Sesuai dengan itu dipersembahkan korban dan persembahan yang tidak dapat menyempurnakan mereka yang mempersembahkannya menurut hati nurani mereka,	Ganeka menangka lambangnga jaman samangken; artena ja’ tor-ator sarta ban-kurban keban se eatorragi ka Allah, ta’ bisa masamporna atena oreng se ngeba tor-ator.
karena semuanya itu, di samping makanan minuman dan pelbagai macam pembasuhan, hanyalah peraturan-peraturan untuk hidup insani, yang hanya berlaku sampai tibanya waktu pembaharuan.	Sabab opacara-opacara ganeka pera’ aropa teddha’an, nom-enoman ban opacara panyocceyan se acem-macem. Sadaja namong atoran-atoran laher se eangguy coma sampe’ gan baktona Allah nganyare parjanjiyan.
Tetapi Kristus telah datang sebagai Imam Besar untuk hal-hal yang baik yang akan datang: Ia telah melintasi kemah yang lebih besar dan yang lebih sempurna, yang bukan dibuat oleh tangan manusia, --artinya yang tidak termasuk ciptaan ini, --	Nangeng Almasih ampon rabu menangka Imam Agung dhari sadajana parkara se sae se ampon badha. Kemah Socce se ekennengnge Salerana alampa’agi lalakonna menangka Imam Agung enggi paneka kemah se lebbi agung sareng lebbi samporna. Kemah ganeka banne gabayanna manossa; artena, asalla banne dhari dunnya cepta’an paneka.
dan Ia telah masuk satu kali untuk selama-lamanya ke dalam tempat yang kudus bukan dengan membawa darah domba jantan dan darah anak lembu, tetapi dengan membawa darah-Nya sendiri. Dan dengan itu Ia telah mendapat kelepasan yang kekal.	Almasih maso’ ka dhalem Kennengngan Se Mahasocce e dhalem kemah ganeka pera’ sakaleyan kaangguy salanjangnga. E bakto ganeka Salerana ta’ abakta dharana embi’ lake’ otabana dharana empe’ kaangguy tor-ator; se ebakta dharana dibi’, ban cara ganeka mabebas sampeyan sareng kaula kaangguy salanjangnga.
Sebab, jika darah domba jantan dan darah lembu jantan dan percikan abu lembu muda menguduskan mereka yang najis, sehingga mereka disucikan secara lahiriah,	Dharana embi’ sareng sape lake’ sarta abuna kurbanna empe’, eketessagi ka reng-oreng se najjis menorot atoranna agama sopaja reng-oreng ganeka berse. Daddi, mon dhara sareng abu ganeka bisa maberse kanajjisanna reng-oreng ganeka,
betapa lebihnya darah Kristus, yang oleh Roh yang kekal telah mempersembahkan diri-Nya sendiri kepada Allah sebagai persembahan yang tak bercacat, akan menyucikan hati nurani kita dari perbuatan-perbuatan yang sia-sia, supaya kita dapat beribadah kepada Allah yang hidup.	ponapa pole dharana Almasih! Kalaban parantara’anna Erroh se langgeng, Almasih ngatorragi Salerana dibi’ ka Allah menangka kurban se samporna. Dharana maberse atena sampeyan sareng kaula sadaja dhari opacarana agama se tadha’ gunana, sopaja sampeyan sareng kaula sadaja bisa aladine Allah se odhi’.
Karena itu Ia adalah Pengantara dari suatu perjanjian yang baru, supaya mereka yang telah terpanggil dapat menerima bagian kekal yang dijanjikan, sebab Ia telah mati untuk menebus pelanggaran-pelanggaran yang telah dilakukan selama perjanjian yang pertama.	Ganeka sababba Almasih daddi Pangantara kaangguy settong parjanjiyan se anyar, sopaja oreng se ampon etembali Allah bisa narema kat-berkat se langgeng se ampon ejanjiyagi Allah. Ganeka sadaja bisa kalakon sabab ampon badha se seda, enggi paneka Almasih; ban sedana Almasih ganeka mabebas oreng dhari kasala’an-kasala’anna se elakone reng-oreng ganeka e bakto parjanjiyan se dha’-adha’ gi’ eangguy.
Sebab di mana ada wasiat, di situ harus diberitahukan tentang kematian pembuat wasiat itu.	Mon badha sorat sangkolan, kodu badha buktena ja’ se abadhi sorat ganeka ampon seda.
Karena suatu wasiat barulah sah, kalau pembuat wasiat itu telah mati, sebab ia tidak berlaku, selama pembuat wasiat itu masih hidup.	Sabab sorat sangkolan ta’ ekenneng angguy mon orengnga se noles gi’ odhi’. Sorat ganeka ekenneng angguy mon orengnga ampon seda.
Itulah sebabnya, maka perjanjian yang pertama tidak disahkan tanpa darah.	Lantaran ganeka parjanjiyan se kapeng settong jugan kodu eessa’agi sareng dhara.
Sebab sesudah Musa memberitahukan semua perintah hukum Taurat kepada seluruh umat, ia mengambil darah anak lembu dan darah domba jantan serta air, dan bulu merah dan hisop, lalu memerciki kitab itu sendiri dan seluruh umat,	Dha’-adha’na Mosa manapa’ sadajana papakonna hokomma Allah ka bangsa Isra’il. Saamponna ganeka Mosa mondhut dharana empe’ ban dharana embi’ lake’, pas ecampor sareng aeng, saamponna ganeka laju eketessagi ka Ketab Kom-hokom dhari Allah ban ka sadajana bangsa Isra’il ngangguy rebba hisop ban buluna dumba se abarna mera towa.
sambil berkata: "Inilah darah perjanjian yang ditetapkan Allah bagi kamu."	Sambi ngetessagi ganeka Mosa adhabu, "Areya’ dhara se ngessa’agi parjanjiyan dhari Allah se kodu eta’adi bi’ ba’na."
Dan juga kemah dan semua alat untuk ibadah dipercikinya secara demikian dengan darah.	Saamponna ganeka, kalaban cara se padha, Mosa ngetessagi dhara ganeka jugan ka Kemah Socce ban ka sadajana pakakassa kabakteyan.
Dan hampir segala sesuatu disucikan menurut hukum Taurat dengan darah, dan tanpa penumpahan darah tidak ada pengampunan.	Pajat menorot hokomma agama Yahudi, ekenneng koca’ ponapa’a saos epasocce sareng dhara, ban dusa pera’ bisa esapora mon badha dhara se epangalocor.
Jadi segala sesuatu yang melambangkan apa yang ada di sorga haruslah ditahirkan secara demikian, tetapi benda-benda sorgawi sendiri oleh persembahan-persembahan yang lebih baik dari pada itu.	Kalaban cara se kadi ganeka rang-barang se alambangngagi pa-ponapa se e sowarga, parlo esocce’e. Nangeng kaangguy pa-ponapa se badha e sowarga ganeka dibi’ eparlowagi kurban se talebat asaeyan pole.
Sebab Kristus bukan masuk ke dalam tempat kudus buatan tangan manusia yang hanya merupakan gambaran saja dari yang sebenarnya, tetapi ke dalam sorga sendiri untuk menghadap hadirat Allah guna kepentingan kita.	Sabab Almasih ta’ maso’ ka Kennengngan Se Socce gabayanna manossa, se coma alambangngagi Kennengngan Se Socce se sabendherra. Almasih maso’ ka sowarga dibi’; e ka’issa’ Salerana samangken ngadhep Allah kaangguy kaparlowanna sampeyan sareng kaula sadaja.
Dan Ia bukan masuk untuk berulang-ulang mempersembahkan diri-Nya sendiri, sebagaimana Imam Besar setiap tahun masuk ke dalam tempat kudus dengan darah yang bukan darahnya sendiri.	Imam agungnga Yahudi sabban taon maso’ ka Kennengngan Se Mahasocce e Padalemman Socce kalaban abakta dharana keban. Nangeng Almasih ta’ maso’ kaangguy ngatorragiya Salerana li-baliyan.
Sebab jika demikian Ia harus berulang-ulang menderita sejak dunia ini dijadikan. Tetapi sekarang Ia hanya satu kali saja menyatakan diri-Nya, pada zaman akhir untuk menghapuskan dosa oleh korban-Nya.	Sabab manabi sapaneka, ganeka artena Almasih ampon li-baliyan nanggung sangsara sajjegga dunnya ecepta’agi. Nangeng nyatana, samangken e jaman aher paneka, Salerana rabu coma sakaleyan kaangguy maelang dusa kalaban ngurbannagi Salerana dibi’.
Dan sama seperti manusia ditetapkan untuk mati hanya satu kali saja, dan sesudah itu dihakimi,	Allah ampon neptebbagi manossa paneka mate sakaleyan saos ban saamponna ganeka eadili sareng Allah.
demikian pula Kristus hanya satu kali saja mengorbankan diri-Nya untuk menanggung dosa banyak orang. Sesudah itu Ia akan menyatakan diri-Nya sekali lagi tanpa menanggung dosa untuk menganugerahkan keselamatan kepada mereka, yang menantikan Dia.	Sapaneka jugan Almasih namong sakaleyan eatorragi menangka kurban kaangguy maelang sa-dusana oreng sabannya’na. Salerana rabuwa pole kadhukaleyanna, banne kaangguy mamareya orosan dusa, nangeng masalamedda reng-oreng se anante’ rabuna.
Inti segala yang kita bicarakan itu ialah: kita mempunyai Imam Besar yang demikian, yang duduk di sebelah kanan takhta Yang Mahabesar di sorga,	Poko’na sadaja se ekacaca sampeyan sareng kaula paneka enggi paneka: Sampeyan sareng kaula gadhuwan Imam Agung se kadi ka’issa’, se marenta asareng Allah Se Mahaagung e sowarga.
dan yang melayani ibadah di tempat kudus, yaitu di dalam kemah sejati, yang didirikan oleh Tuhan dan bukan oleh manusia.	Salerana ngastane lalakon menangka Imam Agung e Kennengngan Se Mahasocce, enggi paneka e dhalem Kemah Socce se saongguna, se epaddek sareng Pangeran dibi’, banne sareng manossa.
Sebab setiap Imam Besar ditetapkan untuk mempersembahkan korban dan persembahan dan karena itu Yesus perlu mempunyai sesuatu untuk dipersembahkan.	Saneyap imam agung eangkat kaangguy ngatorragi kurban otaba tor-ator ka Allah. Sapaneka jugan Imam Agungnga sampeyan sareng kaula; Salerana kodu kaagungan pa-ponapa kaangguy tor-ator.
Sekiranya Ia di bumi ini, Ia sama sekali tidak akan menjadi imam, karena di sini telah ada orang-orang yang mempersembahkan persembahan menurut hukum Taurat.	Ja’ sakenga Salerana badha e dunnya paneka, Salerana ta’ kera daddi imam, sabab ampon badha imam se ngatorragi kurban se etantowagi e dhalem hokomma agama Yahudi.
Pelayanan mereka adalah gambaran dan bayangan dari apa yang ada di sorga, sama seperti yang diberitahukan kepada Musa, ketika ia hendak mendirikan kemah: "Ingatlah," demikian firman-Nya, "bahwa engkau membuat semuanya itu menurut contoh yang telah ditunjukkan kepadamu di atas gunung itu."	Lalakon se elakone mam-imam ganeka sanyatana namong gambarra ponapa se badha e sowarga. Ganeka ampon edhabuwagi sareng Allah ka Mosa gi’ dhimen, e bakto Mosa maddegga Kemah Socce. Allah adhabu sapaneka ka Mosa, "Senga’! Jareya kabbi kodu ekagabay menorot conto se la epatao ka ba’na e attas gunong."
Tetapi sekarang Ia telah mendapat suatu pelayanan yang jauh lebih agung, karena Ia menjadi Pengantara dari perjanjian yang lebih mulia, yang didasarkan atas janji yang lebih tinggi.	Nangeng samangken Isa narema lalakonna imam se amolja’an dhari se elampa’agi mam-imam ganeka. Sabab parjanjiyan se ebadha’agi e antarana Allah ban manossa ganeka parjanjiyan se lebbi sae sabab adhasar janji kaangguy sabarang se lebbi sae.
Sebab, sekiranya perjanjian yang pertama itu tidak bercacat, tidak akan dicari lagi tempat untuk yang kedua.	Ja’ sakenga parjanjiyan se dha’-adha’ ganeka tadha’ korangnga, ta’ parlo ebadha’agi parjanjiyan se nomer dhuwa’.
Sebab Ia menegor mereka ketika Ia berkata: "Sesungguhnya, akan datang waktunya," demikianlah firman Tuhan, "Aku akan mengadakan perjanjian baru dengan kaum Israel dan dengan kaum Yehuda,	Nangeng Allah ampon manggi’i kasala’anna ommadda, daddi Allah adhabu, "Senga’, bakal dhapa’a baktona Sengko’ mabadha’a parjanjiyan se anyar ban bangsa Isra’il, sarta ban bangsa Yehuda.
bukan seperti perjanjian yang telah Kuadakan dengan nenek moyang mereka, pada waktu Aku memegang tangan mereka untuk membawa mereka keluar dari tanah Mesir. Sebab mereka tidak setia kepada perjanjian-Ku, dan Aku menolak mereka," demikian firman Tuhan.	Banne akantha parjanjiyan se ebadha’agi Sengko’ ban bangatowana e bakto Sengko’ nonton reng-oreng jareya kalowar dhari Messer. Reng-oreng jareya ta’ esto neggu’i parjanjiyanna ban Sengko’; jareya sababba reng-oreng jareya ta’ eparduli bi’ Sengko’.
"Maka inilah perjanjian yang Kuadakan dengan kaum Israel sesudah waktu itu," demikianlah firman Tuhan. "Aku akan menaruh hukum-Ku dalam akal budi mereka dan menuliskannya dalam hati mereka, maka Aku akan menjadi Allah mereka dan mereka akan menjadi umat-Ku.	Tape sateya, areya’ parjanjiyan se ebadha’agiya Sengko’ ban ommat Isra’il e re-are se bakal dhatengnga, dhabuna Pangeran: Sengko’ nyaba’a Tang hokom e dhalem atena bangsa jareya, ban etolesa e dhalem atena. Sengko’ daddiya Allahna reng-oreng jareya, ban reng-oreng jareya daddiya Tang ommat.
Dan mereka tidak akan mengajar lagi sesama warganya, atau sesama saudaranya dengan mengatakan: Kenallah Tuhan! Sebab mereka semua, besar kecil, akan mengenal Aku.	Reng-oreng jareya ta’ parlo ngajar kadhang wargana, otaba malae ka taretanna, ‘Ba’na kodu kennal ka Pangeran.’ Sabab reng-oreng jareya, raja kene’, bakal padha’a kennal ka Sengko’ kabbi.
Sebab Aku akan menaruh belas kasihan terhadap kesalahan mereka dan tidak lagi mengingat dosa-dosa mereka."	Kasala’anna bi’ Sengko’ esapora’a ban sa-dusana ta’ ekaenga’ana."
Oleh karena Ia berkata-kata tentang perjanjian yang baru, Ia menyatakan yang pertama sebagai perjanjian yang telah menjadi tua. Dan apa yang telah menjadi tua dan usang, telah dekat kepada kemusnahannya.	Kalaban adhabuwagi parkara settong parjanjiyan se anyar, parjanjiyan se dha’-adha’ ganeka bi’ Pangeran epalaju; ban ponapa se laju paneka bakal duliya mosna.
Sebab Melkisedek adalah raja Salem dan imam Allah Yang Mahatinggi; ia pergi menyongsong Abraham ketika Abraham kembali dari mengalahkan raja-raja, dan memberkati dia.	Melkisedek paneka rato dhari Salem ban imamma Allah Se Mahatenggi. E bakto Ibrahim abali dhari paperrangan makala to-rato, Melkisedek ngamba’ Ibrahim sarta aberkadi salerana.
Kepadanyapun Abraham memberikan sepersepuluh dari semuanya. Menurut arti namanya Melkisedek adalah pertama-tama raja kebenaran, dan juga raja Salem, yaitu raja damai sejahtera.	Sareng Ibrahim Melkisedek laju eatore saparpolonna sadajana barang rampasanna. (Nyama Melkisedek paneka artena, kapeng settong, "Rato Kaadilan"; ban sarrena salerana rato Salem, asmana pas gadhuwan arte jugan "Rato Kasajahtera’an".)
Ia tidak berbapa, tidak beribu, tidak bersilsilah, harinya tidak berawal dan hidupnya tidak berkesudahan, dan karena ia dijadikan sama dengan Anak Allah, ia tetap menjadi imam sampai selama-lamanya.	Parkara Melkisedek paneka tadha’ katerrangan e ka’dhimma’a saos ja’ salerana kaagungan rama ebu otaba bangatowa; jugan tadha’ katerrangan parkara kalahiranna, otaba sedana. Salerana padha sareng Pottrana Allah; salerana imam se langgeng.
Camkanlah betapa besarnya orang itu, yang kepadanya Abraham, bapa leluhur kita, memberikan sepersepuluh dari segala rampasan yang paling baik.	Daddi sampeyan sareng kaula sadaja oneng saponapa rajana Melkisedek paneka; sakeng rajana kantos Ibrahim, bangatowana sampeyan sareng kaula sadaja, ngatorragi ka salerana saparpolonna sadajana se ekaolle salerana dhari paperrangan ka’issa’.
Dan mereka dari anak-anak Lewi, yang menerima jabatan imam, mendapat tugas, menurut hukum Taurat, untuk memungut persepuluhan dari umat Israel, yaitu dari saudara-saudara mereka, sekalipun mereka ini juga adalah keturunan Abraham.	E dhalem hokomma agama Yahudi etantowagi ja’ mam-imam toronanna Lewi kodu mondhut saparpolonna pangaselanna ommat Isra’il, enggi paneka tan-taretanna dibi’, sanare sadaja padha toronanna Ibrahim.
Tetapi Melkisedek, yang bukan keturunan mereka, memungut persepuluhan dari Abraham dan memberkati dia, walaupun ia adalah pemilik janji.	Melkisedek banne toronanna Lewi, nangeng narema jugan saparpolonna sadajana se erebbu’ Ibrahim, ban la’-mala’ aberkadi Ibrahim se narema ji-janji dhari Allah.
Memang tidak dapat disangkal, bahwa yang lebih rendah diberkati oleh yang lebih tinggi.	Pajat ta’ bisa epongkere ja’ oreng se eberkadi amandhaban dhari se aberkadi.
Dan di sini manusia-manusia fana menerima persepuluhan, dan di sana Ia, yang tentang Dia diberi kesaksian, bahwa Ia hidup.	Mam-imam se narema saparpolon bagiyan ganeka oreng se bisa seda. Nangeng menorot Alketab, Melkisedek se narema tor-ator saparpolon bagiyan ganeka oreng se teptep odhi’.
Maka dapatlah dikatakan, bahwa dengan perantaraan Abraham dipungut juga persepuluhan dari Lewi, yang berhak menerima persepuluhan,	Ekenneng koca’, ja’ Lewi — se toronanna mondhut tor-ator saparpolonna hasella ommat Isra’il majar jugan bagiyan ganeka lebat Ibrahim, e bakto Ibrahim majarragi ka Melkisedek.
sebab ia masih berada dalam tubuh bapa leluhurnya, ketika Melkisedek menyongsong bapa leluhurnya itu.	Sanare Lewi gi’ ta’ lahir, nangeng ekenneng koca’ ampon badha e dhalem badanna Ibrahim bangatowana, e bakto Melkisedek tapanggi sareng Ibrahim.
Karena itu, andaikata oleh imamat Lewi telah tercapai kesempurnaan--sebab karena imamat itu umat Israel telah menerima Taurat--apakah sebabnya masih perlu seorang lain ditetapkan menjadi imam besar menurut peraturan Melkisedek dan yang tentang dia tidak dikatakan menurut peraturan Harun?	E dhalem pimpinanna mam-imam Lewi, hokomma agama Yahudi eparengngagi ka ommat Isra’il. Sarrena mam-imam Lewi gi’ dhimen ta’ bisa samporna alampa’agi lalakonna, daddi kodu badha imam laen, enggi paneka se akadi Imam Melkisedek, ban banne dhari golonganna Imam Harun pole!
Sebab, jikalau imamat berubah, dengan sendirinya akan berubah pula hukum Taurat itu.	Daddi, manabi kadhudhuganna mam-imam aoba, hokomma agama Yahudi kodu aoba jugan.
Sebab Ia, yang dimaksudkan di sini, termasuk suku lain; dari suku ini tidak ada seorangpun yang pernah melayani di mezbah.	Se emaksod e ka’iya enggi paneka Guste Isa: Salerana dhari suku laen, ban gi’ ta’ oneng badha settonga dhari sukuna se daddi imam.
Sebab telah diketahui semua orang, bahwa Tuhan kita berasal dari suku Yehuda dan mengenai suku itu Musa tidak pernah mengatakan suatu apapun tentang imam-imam.	Sadajana oreng padha oneng ja’ Guste Isa asalla dhari suku Yehuda; ban Mosa ta’ oneng nyebbuttagi suku ganeka e bakto abu-dhabu parkara mam-imam.
Dan hal itu jauh lebih nyata lagi, jikalau ditetapkan seorang imam lain menurut cara Melkisedek,	Sadaja parkara paneka sajan terrang saamponna badha imam laen se akadi Melkisedek.
yang menjadi imam bukan berdasarkan peraturan-peraturan manusia, tetapi berdasarkan hidup yang tidak dapat binasa.	Salerana eangkat epadaddi imam, banne noro’ dhasar atoran-atoranna manossa, nangeng adhasar odhi’na se kobasa ban tadha’ aherra.
Sebab tentang Dia diberi kesaksian: "Engkau adalah Imam untuk selama-lamanya, menurut peraturan Melkisedek."	Sabab e dhalem Alketab esebbuttagi, "Ba’na reya imam salanjangnga, akantha Imam Melkisedek."
Memang suatu hukum yang dikeluarkan dahulu dibatalkan, kalau hukum itu tidak mempunyai kekuatan dan karena itu tidak berguna,	Daddi, samangken atoran se laju ampon epatadha’ sabab ta’ kowat ban ta’ aguna.
--sebab hukum Taurat sama sekali tidak membawa kesempurnaan--tetapi sekarang ditimbulkan pengharapan yang lebih baik, yang mendekatkan kita kepada Allah.	Hokomma agama Yahudi ta’ bisa masamporna ponapa’a saos. Ganeka sababba sampeyan sareng kaula sadaja samangken eparenge settong pangarebban se lebbi sae; kalaban pangarebban ganeka sampeyan sareng kaula sadaja bisa nyemma’e Allah.
Dan sama seperti hal ini tidak terjadi tanpa sumpah--memang mereka telah menjadi imam tanpa sumpah,	Ban pole, ganeka sadaja etoro’e sompa dhari Allah. Tadha’ sompa kadi ganeka e bakto mam-imam laenna eangkat.
tetapi Ia dengan sumpah, diucapkan oleh Dia yang berfirman kepada-Nya: "Tuhan telah bersumpah dan Ia tidak akan menyesal: Engkau adalah Imam untuk selama-lamanya" --	Nangeng Isa eangkat epadaddi imam ngangguy sompa, e bakto Allah adhabu ka Salerana, "Pangeran la asompa ban ta’ kera ngoba sompana, ‘Ba’na imam salanjangnga.’"
demikian pula Yesus adalah jaminan dari suatu perjanjian yang lebih kuat.	Kalaban paneka jugan Isa daddi tanggungan kaangguy settong parjanjiyan se lebbi sae.
Dan dalam jumlah yang besar mereka telah menjadi imam, karena mereka dicegah oleh maut untuk tetap menjabat imam.	Badha pole bidana: mam-imam laenna bannya’, sabab padha seda kantos ta’ bisa nerrossagi lalakonna.
Tetapi, karena Ia tetap selama-lamanya, imamat-Nya tidak dapat beralih kepada orang lain.	Nangeng Isa odhi’ terros, daddi jabadanna menangka imam ta’ epagante ka oreng laen.
Karena itu Ia sanggup juga menyelamatkan dengan sempurna semua orang yang oleh Dia datang kepada Allah. Sebab Ia hidup senantiasa untuk menjadi Pengantara mereka.	Daddi Isa saterrossa bisa masalamet reng-oreng se nyander ka Allah lebat Salerana, sabab Salerana odhi’ saterrossa kaangguy manapa’ parnyo’onan ka Allah kaangguy reng-oreng ganeka.
Sebab Imam Besar yang demikianlah yang kita perlukan: yaitu yang saleh, tanpa salah, tanpa noda, yang terpisah dari orang-orang berdosa dan lebih tinggi dari pada tingkat-tingkat sorga,	Daddi Isa ganeka Imam Agung se ekaparlo sampeyan sareng kaula sadaja. Salerana epalaen dhari reng-oreng se dusa, ban epaongga sampe’ ka kennengngan se atenggiyan dhari sadajana langnge’.
yang tidak seperti imam-imam besar lain, yang setiap hari harus mempersembahkan korban untuk dosanya sendiri dan sesudah itu barulah untuk dosa umatnya, sebab hal itu telah dilakukan-Nya satu kali untuk selama-lamanya, ketika Ia mempersembahkan diri-Nya sendiri sebagai korban.	Salerana ta’ padha sareng mam-imam agung laenna, se sabban are kodu ngatorragi kurban polana sa-dusana dibi’ dhimen, pas buru polana sa-dusana ommadda. Isa ngatorragi kurban namong sakaleyan saos kaangguy salanjangnga, e bakto ngatorragi saleraepon dibi’ menangka kurban.
Sebab hukum Taurat menetapkan orang-orang yang diliputi kelemahan menjadi Imam Besar, tetapi sumpah, yang diucapkan kemudian dari pada hukum Taurat, menetapkan Anak, yang telah menjadi sempurna sampai selama-lamanya.	Hokomma agama Yahudi ngangkat oreng se ta’ samporna epadaddi imam agung. Nangeng saamponna hokom ganeka, Allah abadhi janji se epakowat sareng sompa ja’ Salerana ngangkat Pottrana epadaddi Imam Agung, enggi paneka Pottrana se ampon epadaddi Panyalamet se samporna kaangguy salanjangnga.
Sebab itu marilah kita tinggalkan asas-asas pertama dari ajaran tentang Kristus dan beralih kepada perkembangannya yang penuh. Janganlah kita meletakkan lagi dasar pertobatan dari perbuatan-perbuatan yang sia-sia, dan dasar kepercayaan kepada Allah,	Daddi tore samangken sampeyan sareng kaula sadaja ongga ka pangajaran-pangajaran se atenggiyan parkara kadibasa’anna odhi’na oreng Kristen, ban ja’ pera’ agateyagi sas-asas se kapeng settong e dhalem pangajaranna agamana sampeyan sareng kaula sadaja. Sampeyan sareng kaula sadaja ja’ ngolange pole pangajaran dhasar se nerrangngagi ja’ oreng kodu ambu ngalakone pa-ponapa se ta’ aguna ban kodu parcaja ka Allah,
yaitu ajaran tentang pelbagai pembaptisan, penumpangan tangan, kebangkitan orang-orang mati dan hukuman kekal.	otabana pangajaran dhasar parkara pambaptisan otabana parkara nompangngagi tanang ka attassa oreng, otabana parkara odhi’ pole saamponna seda otabana parkara okoman se langgeng.
Dan itulah yang akan kita perbuat, jika Allah mengizinkannya.	Ngereng sampeyan sareng kaula sadaja, manabi Allah ngarsa’agi, ongga ka pangajaran-pangajaran se jang tenggiyan!
Sebab mereka yang pernah diterangi hatinya, yang pernah mengecap karunia sorgawi, dan yang pernah mendapat bagian dalam Roh Kudus,	Sabab, reng-oreng se ampon mortad ta’ kera epateppa’ pole. Reng-oreng ganeka gi’ dhimen ampon badha e dhalem terrangnga Allah, ban ampon ane’madi paparengnga. Reng-oreng ganeka jugan ampon noro’ ekobasae Errohna Allah.
dan yang mengecap firman yang baik dari Allah dan karunia-karunia dunia yang akan datang,	Dhari pangalamanna, reng-oreng ganeka oneng ja’ dhabuna Allah ganeka sae, ban reng-oreng ganeka ampon ngarassa’agi reng-papareng se kobasa dhari jaman se bakal dhateng.
namun yang murtad lagi, tidak mungkin dibaharui sekali lagi sedemikian, hingga mereka bertobat, sebab mereka menyalibkan lagi Anak Allah bagi diri mereka dan menghina-Nya di muka umum.	Nangeng saamponna ganeka, reng-oreng ganeka mortad! Kadi ponapa se bisa’a malerres reng-oreng ganeka pole sopaja atobat pole dhari sa-dusana. Sabab reng-oreng ganeka nyalibbagi pole Pottrana Allah ban ya-nyeya Salerana e adha’na oreng bannya’.
Sebab tanah yang menghisap air hujan yang sering turun ke atasnya, dan yang menghasilkan tumbuh-tumbuhan yang berguna bagi mereka yang mengerjakannya, menerima berkat dari Allah;	Tana se ngesep aeng ojan se seggut toron ka attasanna, pas ngasellagi men-tamennan se aguna ka oreng se agarap, tana ganeka eberkadi Allah.
tetapi jikalau tanah itu menghasilkan semak duri dan rumput duri, tidaklah ia berguna dan sudah dekat pada kutuk, yang berakhir dengan pembakaran.	Nangeng mon tana ganeka ngasellagi lalang ban bu-tombuwan se adhuri, tana ganeka tadha’ gunana, ban bakal ebastowa sareng Allah ban dhi-budhina eobbar kantos tadha’ karena.
Tetapi, hai saudara-saudaraku yang kekasih, sekalipun kami berkata demikian tentang kamu, kami yakin, bahwa kamu memiliki sesuatu yang lebih baik, yang mengandung keselamatan.	Nangeng tan-taretan se kakase, sanare kaula sadaja ngoca’ sapaneka, nangeng kaula sadaja yakin parkara sampeyan. Kaula sadaja yakin ja’ sampeyan ampon narema pa-ponapa se lebbi sae, enggi paneka kat-berkat se daddi bagiyanna kasalameddanna sampeyan.
Sebab Allah bukan tidak adil, sehingga Ia lupa akan pekerjaanmu dan kasihmu yang kamu tunjukkan terhadap nama-Nya oleh pelayanan kamu kepada orang-orang kudus, yang masih kamu lakukan sampai sekarang.	Allah banne Allah se ta’ adil. Salerana ta’ kalep ka ponapa se elampa’agi sampeyan kaagem Salerana, ban kataresna’an se eduduwagi sampeyan ka Salerana e bakto nolong tan-taretan se saiman, gi’ dhimen sareng samangken.
Tetapi kami ingin, supaya kamu masing-masing menunjukkan kesungguhan yang sama untuk menjadikan pengharapanmu suatu milik yang pasti, sampai pada akhirnya,	Kaula sadaja ce’ terrona sampeyan padha samangat kantos aher, kantos sampeyan narema se erep-arep sampeyan.
agar kamu jangan menjadi lamban, tetapi menjadi penurut-penurut mereka yang oleh iman dan kesabaran mendapat bagian dalam apa yang dijanjikan Allah.	Kaula sadaja ta’ terro sampeyan daddi males. Nangeng kaula sadaja terro sopaja sampeyan odhi’ akadi reng-oreng se narema se ejanjiyagi Allah, polana parcaja ka Salerana ban polana sabbar se te’-nante’an.
Sebab ketika Allah memberikan janji-Nya kepada Abraham, Ia bersumpah demi diri-Nya sendiri, karena tidak ada orang yang lebih tinggi dari pada-Nya,	E bakto Allah ajanji ka Ibrahim, Salerana asompa badhi alampa’agiya ponapa se ejanjiyagi Salerana. Ban sarrena tadha’ se atenggiyan dhari Allah, daddi Salerana asompa bit asmana Salerana dibi’.
kata-Nya: "Sesungguhnya Aku akan memberkati engkau berlimpah-limpah dan akan membuat engkau sangat banyak."	Salerana adhabu, "Sengko’ ajanji aberkadana ba’na ban mabannya’a toronanna ba’na."
Abraham menanti dengan sabar dan dengan demikian ia memperoleh apa yang dijanjikan kepadanya.	Ibrahim sabbar anante’, daddi narema ponapa se ejanjiyagi Allah ka Salerana.
Sebab manusia bersumpah demi orang yang lebih tinggi, dan sumpah itu menjadi suatu pengokohan baginya, yang mengakhiri segala bantahan.	Mon oreng asompa, oreng ganeka asompa bit nyamana oreng laen se atenggiyan dhari aba’na, daddi sompa ganeka ngahere sadaja se alaban.
Karena itu, untuk lebih meyakinkan mereka yang berhak menerima janji itu akan kepastian putusan-Nya, Allah telah mengikat diri-Nya dengan sumpah,	Allah kasokan materranga ka reng-oreng se narema janjina, ja’ Salerana ta’ ngoba’a rancanana ganeka. Ganeka sababba Allah namba’agi sompa ka janjina ganeka.
supaya oleh dua kenyataan yang tidak berubah-ubah, tentang mana Allah tidak mungkin berdusta, kita yang mencari perlindungan, beroleh dorongan yang kuat untuk menjangkau pengharapan yang terletak di depan kita.	Parkara se dhadhuwa’ ganeka ta’ bisa aoba: Allah ta’ kera lecek parkara janji sareng sompana. Daddi, sampeyan sareng kaula sadaja se ampon anaong ka Allah, eparenge samangat se kowat kaangguy koko neggu’i ka pangarebban se badha e adha’na mata paneka.
Pengharapan itu adalah sauh yang kuat dan aman bagi jiwa kita, yang telah dilabuhkan sampai ke belakang tabir,	Pangarebbanna sampeyan sareng kaula sadaja ganeka akadi jangkar se ebendhem ce’ dhalemma ban daddi paneggudan se koko sareng aman kaangguy odhi’na sampeyan sareng kaula sadaja. Pangarebban ganeka nerbas bir-tabirra Kennengngan Se Mahasocce e Padalemman Socce e sowarga.
di mana Yesus telah masuk sebagai Perintis bagi kita, ketika Ia, menurut peraturan Melkisedek, menjadi Imam Besar sampai selama-lamanya.	Isa ampon ababat jalan ganeka kaangguy sampeyan sareng kaula sadaja, ban ampon maso’ ka ka’dhissa’ daddi Imam Agungnga sampeyan sareng kaula sadaja kaangguy salanjangnga, akadi Imam Melkisedek.
Sebab setiap imam besar, yang dipilih dari antara manusia, ditetapkan bagi manusia dalam hubungan mereka dengan Allah, supaya ia mempersembahkan persembahan dan korban karena dosa.	Saneyap imam agung epele dhari antarana ommat, ban eangkat kaangguy ngabdi ka Allah menangka bakkella ommat ganeka. Lakona enggi paneka ngatorragi ka Allah tor-ator sareng ban-kurban kaangguy panyapora’anna dusa.
Ia harus dapat mengerti orang-orang yang jahil dan orang-orang yang sesat, karena ia sendiri penuh dengan kelemahan,	Imam agung ganeka dibi’ bannya’ kakoranganna, daddi bisa alos ka reng-oreng se ta’ oneng pa-ponapa ban se nyaleyot jalanna.
yang mengharuskannya untuk mempersembahkan korban karena dosa, bukan saja bagi umat, tetapi juga bagi dirinya sendiri.	Ban polana salerana dibi’ badha kakoranganna, daddi kodu ngatorragi kurban, banne namong polana sa-dusana ommat, nangeng jugan polana sa-dusana dibi’.
Dan tidak seorangpun yang mengambil kehormatan itu bagi dirinya sendiri, tetapi dipanggil untuk itu oleh Allah, seperti yang telah terjadi dengan Harun.	Tadha’ oreng settonga se ngangkat aba’na dibi’ daddi imam agung. Allah nembali aba’na kaangguy lalakon ganeka — padha akadi Harun.
Demikian pula Kristus tidak memuliakan diri-Nya sendiri dengan menjadi Imam Besar, tetapi dimuliakan oleh Dia yang berfirman kepada-Nya: "Anak-Ku Engkau! Engkau telah Kuperanakkan pada hari ini",	Sapaneka jugan Almasih. Salerana ta’ ngangkat Salerana dibi’ daddi Imam Agung. Allah dibi’ se ngangkat Salerana. Allah adhabu ka Salerana, "Ba’na Tang Ana’; e are teya Sengko’ daddi Ramana Ba’na."
sebagaimana firman-Nya dalam suatu nas lain: "Engkau adalah Imam untuk selama-lamanya, menurut peraturan Melkisedek."	E kennengngan laen Allah adhabu jugan, "Ba’na reya imam salanjangnga, padha ban Imam Melkisedek."
Dalam hidup-Nya sebagai manusia, Ia telah mempersembahkan doa dan permohonan dengan ratap tangis dan keluhan kepada Dia, yang sanggup menyelamatkan-Nya dari maut, dan karena kesalehan-Nya Ia telah didengarkan.	E bakto Isa odhi’ e dunnya reya, Salerana adu’a ban nyo’on kalaban acerreng ban molar ka Allah, se sanggup masalamet Salerana dhari pate. Ban sarrena Salerana ta’at ka Allah kalaban hormat se tadha’ batessa, daddi Salerana epeyarsa’agi.
Dan sekalipun Ia adalah Anak, Ia telah belajar menjadi taat dari apa yang telah diderita-Nya,	Isa paneka Pottrana Allah, nangeng sanare sapaneka Salerana ajar ta’at kalaban ajalane kasangsara’anna.
dan sesudah Ia mencapai kesempurnaan-Nya, Ia menjadi pokok keselamatan yang abadi bagi semua orang yang taat kepada-Nya,	Daddi saamponna Salerana epadaddi Panyalamet se samporna, Salerana daddi somberra kasalameddan se langgeng ka sadajana oreng se ta’at ka Salerana,
dan Ia dipanggil menjadi Imam Besar oleh Allah, menurut peraturan Melkisedek.	ban Allah jugan anyata’agi Salerana menangka Imam Agung, akadi Melkisedek!
Tentang hal itu banyak yang harus kami katakan, tetapi yang sukar untuk dijelaskan, karena kamu telah lamban dalam hal mendengarkan.	Parkara kadhudhuganna Isa menangka Imam Agung, bannya’ se ekabala’a kaula ka sampeyan, nangeng malarat se nerrangngagiya sabab sampeyan ce’ lerena se ngarteya.
Sebab sekalipun kamu, ditinjau dari sudut waktu, sudah seharusnya menjadi pengajar, kamu masih perlu lagi diajarkan asas-asas pokok dari penyataan Allah, dan kamu masih memerlukan susu, bukan makanan keras.	Sanyatana ampon napa’ baktona sampeyan daddi guru, nangeng nyataepon sampeyan gi’ parlo ajar dhari oreng laen parkara sas-asas se kapeng settong e dhalem pangajaranna Allah. Sampeyan gi’ ta’ bisa narema teddha’an se gali, sampeyan gi’ kodu ngenom susu.
Sebab barangsiapa masih memerlukan susu ia tidak memahami ajaran tentang kebenaran, sebab ia adalah anak kecil.	Oreng se gi’ ngenom susu, artena gi’ babaji’, gi’ ta’ gadhuwan pangalaman parkara ponapa se bendher sareng ponapa se sala.
Tetapi makanan keras adalah untuk orang-orang dewasa, yang karena mempunyai pancaindera yang terlatih untuk membedakan yang baik dari pada yang jahat.	Teddha’an se gali kaangguy oreng se dibasa, se lantaran pangalamanna oneng abida’agi ka’imma se sae sareng ka’imma se jahat.
Sebab itu, baiklah kita waspada, supaya jangan ada seorang di antara kamu yang dianggap ketinggalan, sekalipun janji akan masuk ke dalam perhentian-Nya masih berlaku.	Janjina Allah ganeka gi’ paggun sampe’ samangken, ban sampeyan sarta kaula sadaja bakal eparengngana istirahat se ampon ejanjiyagi Salerana. Daddi tore jaga sopaja ta’ sampe’ badha e antarana sampeyan se ta’ ane’madi istirahat se ejanjiyagi ganeka.
Karena kepada kita diberitakan juga kabar kesukaan sama seperti kepada mereka, tetapi firman pemberitaan itu tidak berguna bagi mereka, karena tidak bertumbuh bersama-sama oleh iman dengan mereka yang mendengarnya.	Sabab Kabar Bagus paneka ampon eberta’agi ka sampeyan sareng kaula sadaja akadi se aberta’agi ka reng-oreng ganeka. Nangeng ka reng-oreng ganeka berta gella’ tadha’ gunana. Sabab e bakto mereng, reng-oreng ganeka ta’ parcaja.
Sebab kita yang beriman, akan masuk ke tempat perhentian seperti yang Ia katakan: "Sehingga Aku bersumpah dalam murka-Ku: Mereka takkan masuk ke tempat perhentian-Ku," sekalipun pekerjaan-Nya sudah selesai sejak dunia dijadikan.	Nangeng sampeyan sareng kaula sadaja se parcaja narema istirahat se ejanjiyagi Allah ganeka. Ganeka cocok sareng ponapa se edhabuwagi Allah, sapaneka, "Sengko’ peggel ban asompa, ‘Reng-oreng jareya ta’ kera maso’ kaangguy aistirahat abareng ban Sengko’.’" Allah adhabu kadi ganeka sanare lalakon se elampa’agi Salerana ampon lastare sajjegga Salerana nyepta’agi dunnya paneka.
Sebab tentang hari ketujuh pernah dikatakan di dalam suatu nas: "Dan Allah berhenti pada hari ketujuh dari segala pekerjaan-Nya."	Sabab parkara are se kapeng petto’, esebbuttagi sapaneka e dhalem Alketab, "E are se kapeng petto’ Allah aistirahat dhari sakabbiyanna lalakon se elampa’agi Salerana."
Dan dalam nas itu kita baca: "Mereka takkan masuk ke tempat perhentian-Ku."	Parkara ganeka etoles pole sapaneka, "Reng-oreng jareya ta’ kera maso’ ka nagara rowa kaangguy aistirahat abareng ban Sengko’."
Jadi sudah jelas, bahwa ada sejumlah orang akan masuk ke tempat perhentian itu, sedangkan mereka yang kepadanya lebih dahulu diberitakan kabar kesukaan itu, tidak masuk karena ketidaktaatan mereka.	Daddi reng-oreng se dha’-adha’ mereng Kabar Bagus ganeka, ta’ narema istirahat ganeka polana ta’ parcaja. Mon sapaneka tanto badha reng-oreng laen se olle narema istirahat ganeka.
Sebab itu Ia menetapkan pula suatu hari, yaitu "hari ini", ketika Ia setelah sekian lama berfirman dengan perantaraan Daud seperti dikatakan di atas: "Pada hari ini, jika kamu mendengar suara-Nya, janganlah keraskan hatimu!"	Sabab Allah ampon nantowagi settong are laen pole, se esebbut "Are Teya". Pan-saponapan taon saamponna ganeka Allah adhabu parkara ganeka kalaban parantara’anna Daud, e dhalem ayat se epetthek gella’, "Mon e are teya ba’na ngedhing sowarana Allah, ba’na ja’ cengkal."
Sebab, andaikata Yosua telah membawa mereka masuk ke tempat perhentian, pasti Allah tidak akan berkata-kata kemudian tentang suatu hari lain.	Ja’ sakenga Yusak ampon marenge reng-oreng ganeka istirahat se ejanjiyagi Allah, Allah ta’ kera abu-dhabu parkara are laen pole.
Jadi masih tersedia suatu hari perhentian, hari ketujuh, bagi umat Allah.	Daddi, kaangguy ommadda Allah gi’ badha janji kaangguy aistirahat akadi Allah se aistirahat e are se kapeng petto’ ganeka.
Sebab barangsiapa telah masuk ke tempat perhentian-Nya, ia sendiri telah berhenti dari segala pekerjaannya, sama seperti Allah berhenti dari pekerjaan-Nya.	Sabab oreng se narema istirahat se ejanjiyagi Allah ka aba’na ganeka, bakal aistirahada jugan dhari sadajana lalakonna, akadi Allah.
Karena itu baiklah kita berusaha untuk masuk ke dalam perhentian itu, supaya jangan seorangpun jatuh karena mengikuti contoh ketidaktaatan itu juga.	Daddi, tore aehteyar pagu-onggu kaangguy narema istirahat se ejanjiyagi Allah ganeka. Ja’ sampe’ badha settong balakka’ e antarana sampeyan sareng kaula sadaja se ta’ ahasel akadi reng-oreng ka’issa’ lamba’ amarga ta’ parcaja ka Allah.
Sebab firman Allah hidup dan kuat dan lebih tajam dari pada pedang bermata dua manapun; ia menusuk amat dalam sampai memisahkan jiwa dan roh, sendi-sendi dan sumsum; ia sanggup membedakan pertimbangan dan pikiran hati kita.	Dhabuna Allah paneka dhabu se odhi’ ban kowat, atajemman dhari peddhang se amata dhuwa’. Dhabu ganeka nyoddu’ kantos ka bates e antarana sokma sareng erroh; sampe’ ka bates e antarana so-resowan ban lang-tolangnga somsom, kantos oneng salem-dhalemma ka pekkeran ban neyadda manossa.
Dan tidak ada suatu makhlukpun yang tersembunyi di hadapan-Nya, sebab segala sesuatu telanjang dan terbuka di depan mata Dia, yang kepada-Nya kita harus memberikan pertanggungan jawab.	Tadha’ mahlok settonga se ekenneng errep dhari pangoladanna Allah. Ponapa’a bai etangale akadi se abangkang e ajunanna Allah. Ban sampeyan sareng kaula kodu aberri’ tanggung jawab ka Salerana.
Karena kita sekarang mempunyai Imam Besar Agung, yang telah melintasi semua langit, yaitu Yesus, Anak Allah, baiklah kita teguh berpegang pada pengakuan iman kita.	Ganeka sababba sampeyan sareng kaula sadaja kodu koko neggu’i kaparcaja’anna se eakone sampeyan sareng kaula sadaja. Sabab sampeyan sareng kaula sadaja gadhuwan Imam Agung se raja, se maso’ kantos ka ajunanna Allah — ganeka Isa Pottrana Allah.
Sebab Imam Besar yang kita punya, bukanlah imam besar yang tidak dapat turut merasakan kelemahan-kelemahan kita, sebaliknya sama dengan kita, Ia telah dicobai, hanya tidak berbuat dosa.	Imam Agungnga sampeyan sareng kaula sadaja banne imam se ta’ bisa noro’ ngarassa’agi kakorangan-kakoranganna sampeyan sareng kaula sadaja. Sabaligga, Salerana ampon ecoba e dhalem parkara ponapa’a saos, padha akadi sampeyan sareng kaula sadaja; coma Salerana ta’ agabay dusa!
Sebab itu marilah kita dengan penuh keberanian menghampiri takhta kasih karunia, supaya kita menerima rahmat dan menemukan kasih karunia untuk mendapat pertolongan kita pada waktunya.	Daddi, tore padha pabangal ngadhep Allah se marenta kalaban bellas ase. Allah tanto bellas ka sampeyan sareng kaula sadaja ban aberkadi sampeyan sareng kaula sadaja sopaja olle partolongan teppa’ baktona.
Sebab itu, hai saudara-saudara yang kudus, yang mendapat bagian dalam panggilan sorgawi, pandanglah kepada Rasul dan Imam Besar yang kita akui, yaitu Yesus,	Tan-taretan sasama Kristen se etembali jugan sareng Allah! Mangken kodda’ pekker padhalem parkara Isa ganeka! Allah ngotos Salerana malolo kaangguy daddi Imam Agung e dhalem agama se eanot sampeyan sareng kaula sadaja.
yang setia kepada Dia yang telah menetapkan-Nya, sebagaimana Musapun setia dalam segenap rumah-Nya.	Salerana esto ka Allah se mele Salerana kaangguy lalakon ganeka, akadi Mosa se gi’ dhimen jugan esto alampa’agi lalakonna e Padalemman Socce.
Sebab Ia dipandang layak mendapat kemuliaan lebih besar dari pada Musa, sama seperti ahli bangunan lebih dihormati dari pada rumah yang dibangunnya.	Nangeng Isa patot narema kahormadan se lebbi raja dhari Mosa. Sabab oreng se maddek bengko kodu narema kahormadan se araja’an dhari bengko ganeka dibi’.
Sebab setiap rumah dibangun oleh seorang ahli bangunan, tetapi ahli bangunan segala sesuatu ialah Allah.	Pajat saneyap compo’ badha se agabay, nangeng se abadhi sadajana se badha paneka Allah dibi’.
Dan Musa memang setia dalam segenap rumah Allah sebagai pelayan untuk memberi kesaksian tentang apa yang akan diberitakan kemudian,	Mosa esto menangka pangladin e padalemmanna Allah ban manapa’ pa-ponapa se edhabuwagiya Allah e jaman se bakal dhateng.
tetapi Kristus setia sebagai Anak yang mengepalai rumah-Nya; dan rumah-Nya ialah kita, jika kita sampai kepada akhirnya teguh berpegang pada kepercayaan dan pengharapan yang kita megahkan.	Nangeng Almasih esto menangka Pottra se atanggung jawab kaangguy padalemmanna Allah. Ban sampeyan sareng kaula sadaja paneka padalemmanna Allah, mon sampeyan sareng kaula sadaja paggun samangat ban teptep yakin kaangguy ngaolle ponapa se earep sampeyan sareng kaula sadaja.
Sebab itu, seperti yang dikatakan Roh Kudus: "Pada hari ini, jika kamu mendengar suara-Nya,	Daddi, akadi dhabuna Errohna Allah, "Mon e are sateya ba’na ngedhing sowarana Allah,
janganlah keraskan hatimu seperti dalam kegeraman pada waktu pencobaan di padang gurun,	ba’na ja’ cengkal akantha bangatowana, e bakto e sagara beddhi aberonta’ ka Allah sarta nyoba’ Salerana.
di mana nenek moyangmu mencobai Aku dengan jalan menguji Aku, sekalipun mereka melihat perbuatan-perbuatan-Ku, empat puluh tahun lamanya.	‘E jadhiya Sengko’ eoji ban ecoba bi’ bangatowana ba’na,’ dhabuna Allah, ‘mangkana reng-oreng jareya la nangale’e Tang lalakon saabidda pa’ polo taon.’
Itulah sebabnya Aku murka kepada angkatan itu, dan berkata: Selalu mereka sesat hati, dan mereka tidak mengenal jalan-Ku,	Jareya sababba Sengko’ peggel ka reng-oreng jareya sarta ngoca’, ‘Reng-oreng reya salanjangnga ta’ esto ban ta’ endha’ atoro’ ka sabarang se eparenta’agi Sengko’.’
sehingga Aku bersumpah dalam murka-Ku: Mereka takkan masuk ke tempat perhentian-Ku."	Sengko’ gigir ban asompa, ‘Reng-oreng reya ta’ kera maso’ ka nagara rowa, kaangguy aistirahat abareng ban Sengko’.’"
Waspadalah, hai saudara-saudara, supaya di antara kamu jangan terdapat seorang yang hatinya jahat dan yang tidak percaya oleh karena ia murtad dari Allah yang hidup.	Tan-taretan, te-ngate ja’ kantos badha e antarana sampeyan se ce’ juba’na atena ban ta’ andhi’ iman, sampe’ abalik ajauwi Allah se odhi’!
Tetapi nasihatilah seorang akan yang lain setiap hari, selama masih dapat dikatakan "hari ini", supaya jangan ada di antara kamu yang menjadi tegar hatinya karena tipu daya dosa.	Daddi, sopaja tadha’ settonga e antarana sampeyan se ekenneng tepo bi’ dusa sampe’ alaban ka Allah, sabban are sampeyan kodu saleng balai saabidda gi’ odhi’ e dhalem jaman se esebbut "Are Teya" e dhalem Alketab.
Karena kita telah beroleh bagian di dalam Kristus, asal saja kita teguh berpegang sampai kepada akhirnya pada keyakinan iman kita yang semula.	Sampeyan sareng kaula sadaja kanca saparjuangan sareng Almasih, sokor sampe’ aher paggun neggu’i kayakinan se ekaandhi’ sampeyan sareng kaula sadaja dhari dha’-adha’na.
Tetapi apabila pernah dikatakan: "Pada hari ini, jika kamu mendengar suara-Nya, janganlah keraskan hatimu seperti dalam kegeraman",	Paneka’ se etoles e dhalem Alketab, "Mon e are teya ba’na ngedhing sowarana Allah, ba’na ja’ cengkal akantha bangatowana, e bakto aberonta’ ka Allah."
siapakah mereka yang membangkitkan amarah Allah, sekalipun mereka mendengar suara-Nya? Bukankah mereka semua yang keluar dari Mesir di bawah pimpinan Musa?	Pasera se meyarsa sowarana Allah pas aberonta’ ka Salerana? Gu ta’ sadajana oreng se epimpin Mosa kalowar dhari Messer, ta’ enggi?
Dan siapakah yang Ia murkai empat puluh tahun lamanya? Bukankah mereka yang berbuat dosa dan yang mayatnya bergelimpangan di padang gurun?	Ban pasera se edukane Allah pa’ polo taon abidda? Reng-oreng se dusa, se gaggar mate e sagara beddhi, ta’ enggi?
Dan siapakah yang telah Ia sumpahi, bahwa mereka takkan masuk ke tempat perhentian-Nya? Bukankah mereka yang tidak taat?	E bakto Allah asompa sapaneka, "Reng-oreng reya ta’ kera maso’ ka nagara rowa, kaangguy aistirahat abareng ban Sengko’" — pasera ganeka se ekamaksod sareng Allah? Se ekamaksod enggi paneka reng-oreng se aberonta’ ka Allah, ta’ enggi?
Demikianlah kita lihat, bahwa mereka tidak dapat masuk oleh karena ketidakpercayaan mereka.	Samangken sampeyan sareng kaula sadaja ngarte ja’ reng-oreng ganeka ta’ bisa maso’, polana ta’ parcaja ka Allah.
Karena itu harus lebih teliti kita memperhatikan apa yang telah kita dengar, supaya kita jangan hanyut dibawa arus.	Ganeka sababba sampeyan sareng kaula sadaja kodu pataronggu neggu’i ka pangajaran-pangajaran se ampon epeyarsa, sopaja ta’ kantos adinggallagi kaparcaja’an.
Sebab kalau firman yang dikatakan dengan perantaraan malaikat-malaikat tetap berlaku, dan setiap pelanggaran dan ketidaktaatan mendapat balasan yang setimpal,	Sen-pessen se epanapa’ sareng kat-malaekat ka bangatowana sampeyan sareng kaula sadaja nyatana lerres, ban oreng se ta’ atoro’ ban ta’ ngestowagi sen-pessen ganeka narema okoman se satembang.
bagaimanakah kita akan luput, jikalau kita menyia-nyiakan keselamatan yang sebesar itu, yang mula-mula diberitakan oleh Tuhan dan oleh mereka yang telah mendengarnya, kepada kita dengan cara yang dapat dipercayai, sedangkan	Ponapa pole sareng kasalameddan se lebbi hebat dhari sen-pessen ganeka! Mon ta’ eparduli, tanto sampeyan sareng kaula sadaja ta’ lopot dhari okoman. Sabab Pangeran dibi’ se dha’-adha’ ngomommagi parkara kasalameddan ganeka, ban reng-oreng se mereng dha’-adha’ parkara ganeka ampon abukteyagi ka sampeyan sareng kaula sadaja ja’ ganeka pajat lerres.
Allah meneguhkan kesaksian mereka oleh tanda-tanda dan mujizat-mujizat dan oleh berbagai-bagai penyataan kekuasaan dan karena Roh Kudus, yang dibagi-bagikan-Nya menurut kehendak-Nya.	Laen dhari ganeka Allah makowat kasakseyanna reng-oreng ganeka kalaban mabadha samacemma kaajiban sarta kadaddiyan-kadaddiyan se lowar biyasa sarta gi-magi reng-papareng dhari Errohna Allah menorot kasokanna dibi’.
Sebab bukan kepada malaikat-malaikat telah Ia taklukkan dunia yang akan datang, yang kita bicarakan ini.	Kat-malaekat ta’ eparenge kobasa sareng Allah kaangguy marenta dunnya se anyar se bakal dhateng, enggi paneka dunnya se ekacaca sampeyan sareng kaula paneka.
Ada orang yang pernah memberi kesaksian di dalam suatu nas, katanya: "Apakah manusia, sehingga Engkau mengingatnya, atau anak manusia, sehingga Engkau mengindahkannya?	Sabaligga, e settong bagiyan e dhalem Alketab esebbuttagi sapaneka, "Manossa ka’dhinto’ ponapa, Guste, me’ sareng Junandalem ekaemodi? Manossa ka’dhinto’ namong manossa, nangeng sareng Junandalem egateyagi!
Namun Engkau telah membuatnya untuk waktu yang singkat sedikit lebih rendah dari pada malaikat-malaikat, dan telah memahkotainya dengan kemuliaan dan hormat,	Ta’ kantos abit sareng Junandalem manossa epamandhaban dhari malaekat. Sareng Junandalem eparenge kadhudhugan se molja,
segala sesuatu telah Engkau taklukkan di bawah kaki-Nya." Sebab dalam menaklukkan segala sesuatu kepada-Nya, tidak ada suatupun yang Ia kecualikan, yang tidak takluk kepada-Nya. Tetapi sekarang ini belum kita lihat, bahwa segala sesuatu telah ditaklukkan kepada-Nya.	sareng epangobasae sadaja se badha." Daddi, manabi manossa ekoca’ ja’ sareng Allah "epangobasae sadaja se badha," ganeka artena tadha’ settonga e alam dunnya paneka se ta’ ekobasae manossa. Sanare sapaneka, sampeyan sareng kaula sadaja samangken paneka ta’ nengale manossa ngobasae sadajana se badha.
Tetapi Dia, yang untuk waktu yang singkat dibuat sedikit lebih rendah dari pada malaikat-malaikat, yaitu Yesus, kita lihat, yang oleh karena penderitaan maut, dimahkotai dengan kemuliaan dan hormat, supaya oleh kasih karunia Allah Ia mengalami maut bagi semua manusia.	Nangeng sampeyan sareng kaula sadaja ampon nengale Isa se daddi pangobasa. Salerana epamandhaban sakone’ dhari malaekat namong sakejja’, sopaja kalaban kasaeyannepon Allah Salerana bisa seda kaangguy sadajana manossa. Sampeyan sareng kaula nengale Salerana samangken eparenge kadhudhugan se molja ban kahormat polana Salerana nanggung sangsara kantos seda.
Sebab memang sesuai dengan keadaan Allah--yang bagi-Nya dan oleh-Nya segala sesuatu dijadikan--,yaitu Allah yang membawa banyak orang kepada kemuliaan, juga menyempurnakan Yesus, yang memimpin mereka kepada keselamatan, dengan penderitaan.	Pajat ampon sapantessa Allah — se nyepta’agi sadaja se badha paneka — abadhi Isa panyalamet se samporna lebat kasangsara’an. Kalaban ganeka Allah bisa ngajak oreng sabannya’na kaangguy noro’ eagungngagi asareng Isa. Sabab Isa ganeka se mokka’ jalan kaangguy manossa sopaja bisa epasalamet.
Sebab Ia yang menguduskan dan mereka yang dikuduskan, mereka semua berasal dari Satu; itulah sebabnya Ia tidak malu menyebut mereka saudara,	Isa maberse manossa dhari sa-dusana; ban Salerana se maberse, sareng reng-oreng se epaberse ganeka, kaagungan Rama se settong. Ganeka sababba Isa ta’ todhus ngako manossa taretanna.
kata-Nya: "Aku akan memberitakan nama-Mu kepada saudara-saudara-Ku, dan memuji-muji Engkau di tengah-tengah jemaat,"	Isa adhabu ka Allah, "Abdidalem mala’ana tan-taretan Abdidalem parkara Junandalem. Abdidalem mojiya Junandalem e dhalem kompolanna tan-taretan Abdidalem gapaneka."
dan lagi: "Aku akan menaruh kepercayaan kepada-Nya," dan lagi: "Sesungguhnya, inilah Aku dan anak-anak yang telah diberikan Allah kepada-Ku."	Isa adhabu jugan, "Sengko’ nyaba’a Tang pangarebban ka Allah." Ban adhabu sapaneka pole, "Areya’ Sengko’, abareng ban na’-ana’ paparengnga Allah ka Sengko’."
Karena anak-anak itu adalah anak-anak dari darah dan daging, maka Ia juga menjadi sama dengan mereka dan mendapat bagian dalam keadaan mereka, supaya oleh kematian-Nya Ia memusnahkan dia, yaitu Iblis, yang berkuasa atas maut;	Sarrena reng-oreng se sareng Isa esebbut ana’ ganeka mahlok manossa se bisa mate, Isa dibi’ daddi padha sareng manossa ban odhi’ e dhalem kabadha’an manossa. Salerana alampa’agi sapaneka sopaja kalaban sedana, Isa bisa maancor Iblis se ngobasae pate.
dan supaya dengan jalan demikian Ia membebaskan mereka yang seumur hidupnya berada dalam perhambaan oleh karena takutnya kepada maut.	Kalaban sapaneka Salerana mabebas reng-oreng se saomorra ekadunor polana tako’ ka pate.
Sebab sesungguhnya, bukan malaikat-malaikat yang Ia kasihani, tetapi keturunan Abraham yang Ia kasihani.	Nyata ja’ se etolong Salerana toronanna Ibrahim, banne malaekat.
Itulah sebabnya, maka dalam segala hal Ia harus disamakan dengan saudara-saudara-Nya, supaya Ia menjadi Imam Besar yang menaruh belas kasihan dan yang setia kepada Allah untuk mendamaikan dosa seluruh bangsa.	Ganeka artena Isa kodu daddi padha sareng tan-taretanna e dhalem parkara ponapa’a saos. Kalaban sapaneka Salerana bisa daddi Imam Agung se esto sarta bellas ase. Kalaban pangladinanna se sapaneka sa-dusana manossa bisa esapora.
Sebab oleh karena Ia sendiri telah menderita karena pencobaan, maka Ia dapat menolong mereka yang dicobai.	Ban sarrena Salerana dibi’ oneng nanggung kasangsara’an ban ecoba, Salerana bisa nolong reng-oreng se ekenneng coba, sabab Salerana dibi’ oneng ecoba ban nanggung sangsara.
Setelah pada zaman dahulu Allah berulang kali dan dalam pelbagai cara berbicara kepada nenek moyang kita dengan perantaraan nabi-nabi,	Gi’ dhimen li-baliyan Allah abu-dhabu ka bangatowana sampeyan sareng kaula sadaja kalaban parantara’anna bi-nabbi ngangguy cara se acem-macem.
maka pada zaman akhir ini Ia telah berbicara kepada kita dengan perantaraan Anak-Nya, yang telah Ia tetapkan sebagai yang berhak menerima segala yang ada. Oleh Dia Allah telah menjadikan alam semesta.	Nangeng e jaman samangken paneka Allah abu-dhabu ka sampeyan sareng kaula sadaja kalaban parantara’anna Pottrana. Kalaban parantara’anna Pottrana ganeka Allah nyepta’agi alam dunnya paneka. Ban Allah ampon nantowagi ja’ Pottrana ganeka se kaagungan ha’ ka sadajana se badha paneka.
Ia adalah cahaya kemuliaan Allah dan gambar wujud Allah dan menopang segala yang ada dengan firman-Nya yang penuh kekuasaan. Dan setelah Ia selesai mengadakan penyucian dosa, Ia duduk di sebelah kanan Yang Mahabesar, di tempat yang tinggi,	Salerana ganeka se nyonarragi kamolja’anna Allah se talebat rajana; Salerana ganeka gambarra Allah se nyata. Salerana se kalaban dhabuna se talebat kobasana meyara alam dunnya paneka kantos ta’ lowang. Saamponna Salerana marenge jalan ka manossa kaangguy epabebas dhari sa-dusana, Salerana ngalenggi’i korse pamarenta’anna e sowarga asareng Allah, Pangobasa se paleng tenggi.
jauh lebih tinggi dari pada malaikat-malaikat, sama seperti nama yang dikaruniakan kepada-Nya jauh lebih indah dari pada nama mereka.	Pottra ganeka narema kadhudhugan se atenggiyan dhari malaekat, ban asma se eparengngagi Allah ka Salerana jugan lebbi kahormat katembang asma se eparengngagi ka malaekat.
Karena kepada siapakah di antara malaikat-malaikat itu pernah Ia katakan: "Anak-Ku Engkau! Engkau telah Kuperanakkan pada hari ini?" dan "Aku akan menjadi Bapa-Nya, dan Ia akan menjadi Anak-Ku?"	Allah ta’ oneng adhabu sapaneka ka settonga malaekat, "Ba’na Tang ana’; e are teya Sengko’ daddi Ramana ba’na." Ta’ oneng jugan Allah adhabu sapaneka parkara malaekat se ka’dhimma’a jugan, "Sengko’ daddiya Ramana, ban aba’na daddiya Tang ana’."
Dan ketika Ia membawa pula Anak-Nya yang sulung ke dunia, Ia berkata: "Semua malaikat Allah harus menyembah Dia."	Nangeng e bakto Allah ngotos Pottrana se sareyang ka dunnya paneka, Allah adhabu sapaneka, "Sakabbiyanna malaekadda Allah wajib nyemba ka Pottra jareya."
Dan tentang malaikat-malaikat Ia berkata: "Yang membuat malaikat-malaikat-Nya menjadi badai dan pelayan-pelayan-Nya menjadi nyala api."	Parkara kat-malaekadda Allah adhabu sapaneka, "Bi’ Allah kat-malaekadda epadaddi angen, dineng din-pangladinna epadaddi apoy."
Tetapi tentang Anak Ia berkata: "Takhta-Mu, ya Allah, tetap untuk seterusnya dan selamanya, dan tongkat kerajaan-Mu adalah tongkat kebenaran.	Tape ka Pottra ka’issa’, Allah adhabu, "Tahtaepon Junandalem, Guste Allah, bakal langgengnga salanjangnga! Pamarenta’annepon Junandalem pamarenta’an se adil.
Engkau mencintai keadilan dan membenci kefasikan; sebab itu Allah, Allah-Mu telah mengurapi Engkau dengan minyak sebagai tanda kesukaan, melebihi teman-teman sekutu-Mu."	Junandalem lebur ka kaadilan, sareng baji’ ka karoceyan; lantaran gapaneka, Allah, Allahepon Junandalem mele Junandalem ban marenge Junandalem kahormadan se madhateng kagumbira’an, ngalebbi’i ca-kancaepon Junandalem."
Dan: "Pada mulanya, ya Tuhan, Engkau telah meletakkan dasar bumi, dan langit adalah buatan tangan-Mu.	Allah jugan adhabu, "Junandalem, Pangeran, dha’-adha’na nyepta’agi bume, ban Junandalem dibi’ se abadhi langnge’.
Semuanya itu akan binasa, tetapi Engkau tetap ada, dan semuanya itu akan menjadi usang seperti pakaian;	Sadajana bakal mosna’a, daddiya laju akadi rasogan; nangeng Junandalem paggun ta’ kera aoba.
seperti jubah akan Engkau gulungkan mereka, dan seperti persalinan mereka akan diubah, tetapi Engkau tetap sama, dan tahun-tahun-Mu tidak berkesudahan."	Alam dunnya ka’dhinto’ sareng Junandalem bakal epelko’a epakadi rasogan, ban badhi eganteyana se laen. Nangeng Junandalem tadha’ obana, ban odhi’epon Junandalem tadha’ aherra."
Dan kepada siapakah di antara malaikat itu pernah Ia berkata: "Duduklah di sebelah kanan-Ku, sampai Kubuat musuh-musuh-Mu menjadi tumpuan kaki-Mu?"	Allah ta’ oneng adhabu sapaneka ka malaekat sanare settonga, "Mara toju’ e kanganna Sengko’ reya, sampe’ so-mosona ba’na bi’ Sengko’ epanyemba ka ba’na."
Bukankah mereka semua adalah roh-roh yang melayani, yang diutus untuk melayani mereka yang harus memperoleh keselamatan?	Manabi sapaneka, kat-malaekat gapaneka ponapa sabendherra? Kat-malaekat ganeka roh-erroh se aladine Allah, ban se epakon Allah nolonge reng-oreng se narema’a kasalameddan.
