Ingatlah, ya TUHAN, apa yang terjadi atas kami, pandanglah dan lihatlah akan kehinaan kami.	Kaemodi, GUSTE, kadaddiyan se ealame abdidalem sadajana. Oladi abdidalem sadaja, sareng oladi kanespa’anna.
Milik pusaka kami beralih kepada orang lain, rumah-rumah kami kepada orang asing.	Sangkolan abdidalem epondhut oreng laenna, po’-compo’ abdidalem ekennengnge oreng manca.
Kami menjadi anak yatim, tak punya bapa, dan ibu kami seperti janda.	Eppa’ abdidalem sadaja epate’e moso, samangken ebu ampon daddi randha, ban abdidalem daddi jatim sadaja.
Air kami kami minum dengan membayar, kami mendapat kayu dengan bayaran.	Manabi ngenoma aeng kodu melle, manabi ala’-ola’a kaju kodu obange.
Kami dikejar dekat-dekat, kami lelah, bagi kami tak ada istirahat.	Abdidalem epaksa alako berra’ epakadi keban, abdidalem lesso, namong ta’ eparenge bakto bu-ambu lesso.
Kami mengulurkan tangan kepada Mesir, dan kepada Asyur untuk menjadi kenyang dengan roti.	Abdidalem entar ngemmes nyo’on teddha’an ka Asyur sareng ka Messer.
Bapak-bapak kami berbuat dosa, mereka tak ada lagi, dan kami yang menanggung kedurjanaan mereka.	Bangatowa abdidalem alako dusa, samangken ampon padha tadha’ sadajana; abdidalem se kodu nanggung seksa’anna lantaran dusana reng-oreng gapaneka.
Pelayan-pelayan memerintah atas kami; yang melepaskan kami dari tangan mereka tak ada.	Abdidalem eparenta reng-oreng se ta’ lebbi dhari dunor; tadha’ se kobasa ngocol abdidalem dhari kobasana reng-oreng gapaneka.
Dengan bahaya maut karena serangan pedang di padang gurun, kami harus mengambil makanan kami.	E lowar kottha kar-ngalarkar oreng se dujan mate’e oreng; nyaba abdidalem e dhalem babaja e bakto nyare teddha’an.
Kulit kami membara laksana perapian, karena nyerinya kelaparan.	Abdidalem kalaparan, kantos kole’ panas akadi mardhana kampowan.
Mereka memperkosa wanita-wanita di Sion dan gadis-gadis di kota-kota Yehuda.	Babine’an e Siyon epacemmer kalaban paksa, ban-paraban e sa-disa Yehuda erosak kahormadanna.
Pemimpin-pemimpin digantung oleh tangan mereka, para tua-tua tidak dihormati.	Pin-pamimpin abdidalem etangkep sareng egantong, para seppo abdidalem ta’ eargai pole.
Pemuda-pemuda harus memikul batu kilangan, anak-anak terjatuh karena beratnya pikulan kayu.	Ngangodhadan bangsa abdidalem epaksa alako e panggilingan, na’-kana’ lalake’an tacecce’ kol-pekol besse kantos ta’ enga’ oreng.
Para tua-tua tidak berkumpul lagi di pintu gerbang, para teruna berhenti main kecapi.	Oreng seppo ampon ta’ oneng akompol e labang sakethengnga kottha, sowarana mosik ampon ta’ oneng ekaedhing e antarana ngangodhadan.
Lenyaplah kegirangan hati kami, tari-tarian kami berubah menjadi perkabungan.	Abdidalem ampon kaelangan sennengnga ate; tariyan ampon agante daddi tanges.
Mahkota telah jatuh dari kepala kami. Wahai kami, karena kami telah berbuat dosa!	Se ekenneng edirragi abdidalem ampon tadha’, abdidalem calaka’ lantaran dusa.
Karena inilah hati kami sakit, karena inilah mata kami jadi kabur: karena bukit Sion yang tandus, di mana anjing-anjing hutan berkeliaran.	Ate rassana ancor ta’ karowan, aeng mata agili ros-terrosan kantos tengal akadi se rabeng ta’ terrang. Sabab Gunong Siyon edinggallagi oreng, sareng ekennengnge pate’ alas.
Engkau, ya TUHAN, bertakhta selama-lamanya, takhta-Mu tetap dari masa ke masa!	Namong Junandalem, GUSTE, teptep kobasa, Junandalem marenta salanjangnga.
Mengapa Engkau melupakan kami selama-lamanya, meninggalkan kami demikian lama?	Aponapa Junandalem me’ ce’ abidda adinggallagi abdidalem sadaja? Ponapa Junandalem saterrossa ta’ emoda ka abdidalem sadaja?
Bawalah kami kembali kepada-Mu, ya TUHAN, maka kami akan kembali, baharuilah hari-hari kami seperti dahulu kala!	Adhu GUSTE, pabaliyagi abdidalem ka Junandalem; abdidalem padha abaliya ka Junandalem! Pabaliyagi kabadha’an abdidalem.
Atau, apa Engkau sudah membuang kami sama sekali? Sangat murkakah Engkau terhadap kami?	Otabana ponapa Junandalem ampon ta’ kasokan pole ka abdidalem sadajana? Ponapa dukana Junandalem tadha’ batessa?
Ah, sungguh pudar emas itu, emas murni itu berubah; batu-batu suci itu terbuang di pojok tiap jalan.	Emmas se agalirap la orem to-batona Padalemman Socce car-kalacer e lorong.
Anak-anak Sion yang berharga, yang setimbang dengan emas tua, sungguh mereka dianggap belanga-belanga tanah buatan tangan tukang periuk.	Lamba’ ngangodhadan Kottha Siyon akantha emmas se aji, sateya eanggep akantha pennay lempong.
Serigalapun memberikan teteknya dan menyusui anak-anaknya, tetapi puteri bangsaku telah menjadi kejam seperti burung unta di padang pasir.	Pate’ alas bai nyosowe budhu’na, tape tang ommat ce’ kejjemma akantha mano’ onta e talon.
Lidah bayi melekat pada langit-langit karena haus; kanak-kanak meminta roti, tetapi tak seorangpun yang memberi.	Babaji’ tadha’ se esosowe, sampe’ padha mate dhari pelka’na. Na’-kana’ padha menta ngakan tape tadha’ se aberri’a settonga balakka’.
Yang biasa makan yang sedap-sedap mati bulur di jalan-jalan; yang biasa duduk di atas bantal kirmizi terbaring di timbunan sampah.	Oreng se biyasana ngakan se man-nyaman, mate kalaparan e rong-lorong; se biyasa odhi’ e dhalem kamewa’an, sateya arangka’ nyare kakan e baddhana kas-rakas.
Kedurjanaan puteri bangsaku melebihi dosa Sodom, yang sekejap mata dibongkar-bangkir tanpa ada tangan yang memukulnya.	Tang ommat la eokom alebbiyan dhari pandhudhu’ Sodom se e dhalem saparngedep ancor e dhalem astana Pangeran maske tadha’ tanangnga manossa se mokol.
Pemimpin-pemimpin lebih bersih dari salju dan lebih putih dari susu, tubuh mereka lebih merah dari pada merjan, seperti batu nilam rupa mereka.	Lamba’ tang pamimpin morne kabbi akantha kapas se berse pote. Orengnga soga’ ban kowat, segger ban sehat.
Sekarang rupa mereka lebih hitam dari pada jelaga, mereka tidak dikenal di jalan-jalan, kulit mereka berkerut pada tulang-tulangnya, mengering seperti kayu.	Tape sateya robana acellengngan dhari galagas, ajalamperran e lorong ta’ ekennal oreng. Kole’na kero’ nalket ka tolangnga, akantha kaju se ce’ kerrengnga.
Lebih bahagia mereka yang gugur karena pedang dari pada mereka yang tewas karena lapar, yang merana dan mati sebab tak ada hasil ladang.	Odhi’na nyangsara, mate re-lere polana ta’ andhi’ se ekakana sakale; oreng se mate e paperrangan, apojuran dhari se mate kalaparan.
Dengan tangan sendiri wanita yang lemah lembut memasak kanak-kanak mereka, untuk makanan mereka tatkala runtuh puteri bangsaku.	Ce’ rajana balai se teba ka tang bangsa sampe’ kaom ebu se alos atena ngella ana’na dibi’ egabay essena tabu’na.
TUHAN melepaskan segenap amarah-Nya, mencurahkan murka-Nya yang menyala-nyala, dan menyalakan api di Sion, yang memakan dasar-dasarnya.	PANGERAN norodi dukana, ngobbar Siyon epasampe’ rampa ban tana.
Tidak percaya raja-raja di bumi, pun seluruh penduduk dunia, bahwa lawan dan seteru dapat masuk ke dalam gapura-gapura Yerusalem.	E antarana to-rato ban pandhudhu’na dunnya tadha’ settonga se parcaja, ja’ bang-labang sakethengnga Yerusalim ekenneng maso’e moso.
Hal itu terjadi oleh sebab dosa nabi-nabinya dan kedurjanaan imam-imamnya yang di tengah-tengahnya mencurahkan darah orang yang tidak bersalah.	Tape jareya la kalakon polana dusana para imam ban nabbina, se mangalocor dharana reng-oreng se ta’ sala.
Mereka terhuyung-huyung seperti orang buta di jalan-jalan, cemar oleh darah, sehingga orang tak dapat menyentuh pakaian mereka.	Para pamimpinna kottha Yerusalim akantha oreng buta se alalana e rong-lorong. Kalambina kotor buddhak dhara, sampe’ tadha’ oreng endha’ nyeddhing settonga.
"Singkir! Najis!", kata orang kepada mereka, "Singkir! Singkir! Jangan sentuh!"; lalu mereka lari dan mengembara, maka berkatalah bangsa-bangsa: "Mereka tak boleh tinggal lebih lama di sini."	Oreng ngoca’ kantha reya, "Ondur, kassa’! Ba’na najjis, ja’ ding-nyedding ka sengko’!" Reng-oreng jareya pas ajalan dhari bangsa ka bangsa, tape tadha’ se endha’ narema e nagarana.
TUHAN sendiri mencerai-beraikan mereka, tak mau lagi Ia memandang mereka. Para imam tidak mereka hormati, dan orang-orang tua tidak mereka kasihani.	PANGERAN la ta’ mekkere ommadda; PANGERAN dibi’ se mabalessadan ommadda jareya, se madaddi mam-imam ta’ eargai oreng, ban para pamimpin ta’ ekaneserre oreng.
Selalu mata kami merindukan pertolongan, tetapi sia-sia; dari menara penjagaan kami menanti-nantikan suatu bangsa yang tak dapat menolong.	Tang mata daga lesso se ngabas, anante’ bantowan se ta’ gellem dhateng. Sengko’ ngarep partolonganna settong bangsa, se sabendherra ta’ bisa aberri’ pa-apa.
Mereka mengintai langkah-langkah kami, sehingga kami tak dapat berjalan di lapangan-lapangan kami; akhir hidup kami mendekat, hari-hari kami sudah genap, ya, akhir hidup kami sudah tiba.	Sengko’ kabbi padha ta’ bisa kalowar ka lorong, sabab ros-terrosan esendhemme moso. Tang ajal la para’ napa’a, etonganna tang are la genna’.
Pengejar-pengejar kami lebih cepat dari pada burung rajawali di angkasa mereka memburu kami di atas gunung-gunung, menghadang kami di padang gurun.	Reng-oreng se nyerser sengko’ ce’ santa’na, aceppeddan parana dhari mano’ rajabali. Sengko’ eserser e gunong, ban eaddhang e ra-ara.
Orang yang diurapi TUHAN, nafas hidup kami, tertangkap dalam pelubang mereka, dia yang kami sangka: "Dalam naungannya kami akan hidup di antara bangsa-bangsa."	Tang moso nangkep rato peleyanna PANGERAN, oreng se bi’ sengko’ eandellagi menangka se daddi somberra tang odhi’, ban se ngaobi sengko’ dhari moso.
Bergembira dan bersukacitalah, hai puteri Edom, engkau yang mendiami tanah Us, juga kepadamu piala akan sampai, engkau akan jadi mabuk lalu menelanjangi dirimu!	He, bangsa Edom ban Us, mara agella’ ba’na, anga-bunga pongpong gi’ bisa! Balai bakal teba’a ka ba’na keya. Ba’na bakal mabu’a sampe’ padha abangkang.
Telah hapus kesalahanmu, puteri Sion, tak akan lagi TUHAN membawa engkau ke dalam pembuangan, tetapi kesalahanmu, puteri Edom, akan dibalas-Nya, dan dosa-dosamu akan disingkapkan-Nya.	Siyon la ajalane okomanna polana sa-dusana; sateya sengko’ ban tang bangsa ta’ kera edina pole bi’ PANGERAN ban ta’ kera egiba pole ka pambuwangan. Tape ba’na, Edom, bakal eokoma PANGERAN. Sa-dusana ba’na bakal ebukka’a.
Akulah orang yang melihat sengsara disebabkan cambuk murka-Nya.	Sengko’ oreng se la ngarassa’agi sangsara lantaran katebanan dadukanna Allah.
Ia menghalau dan membawa aku ke dalam kegelapan yang tidak ada terangnya.	Sajan abit sengko’ sajan jau eeret Salerana ka kennengngan se petteng calemodan.
Sesungguhnya, aku dipukul-Nya berulang-ulang dengan tangan-Nya sepanjang hari.	Allah ta’ neser sakale ka sengko’, saare benteng sengko’ li-baliyan epokol.
Ia menyusutkan dagingku dan kulitku, tulang-tulangku dipatahkan-Nya.	Tang badan epaloka bakbak kabbi, tang lang-tolang epapotong.
Ia mendirikan tembok sekelilingku, mengelilingi aku dengan kesedihan dan kesusahan.	Sengko’ etotobi ban kasossa’an sarta kasangsara’an.
Ia menempatkan aku di dalam gelap seperti orang yang sudah lama mati.	Sengko’ epaksa enneng e pettengnga akantha oreng se la mate gi’ lamba’na.
Ia menutup segala jalan ke luar bagiku, Ia mengikat aku dengan rantai yang berat.	Sengko’ ekalenthong epakoko, nyare jalan se kalowara ta’ nemmo.
Walaupun aku memanggil-manggil dan berteriak minta tolong, tak didengarkan-Nya doaku.	Sengko’ atharat nyo’on partolongan, tape Allah ta’ kasokan meyarsa’agi.
Ia merintangi jalan-jalanku dengan batu pahat, dan menjadikannya tidak terlalui.	Tang jalan edhang-addhange ban dhung-geddhung bato.
Laksana beruang Ia menghadang aku, laksana singa dalam tempat persembunyian.	Allah ngaddhang sengko’ ta’ kala ka baruwang, nyendhemme sengko’ akantha macan se galak.
Ia membelokkan jalan-jalanku, merobek-robek aku dan membuat aku tertegun.	Sengko’ eserser sampe’ nyaleyot dhari jalan, pas ebit-sebbit, terros edina.
Ia membidikkan panah-Nya, menjadikan aku sasaran anak panah.	Gandhibana epenthang sengko’ eacet ban panana.
Ia menyusupkan ke dalam hatiku segala anak panah dari tabung-Nya.	Panana naccek terbas ka tang badan, terros ka tang kol-tongkolan.
Aku menjadi tertawaan bagi segenap bangsaku, menjadi lagu ejekan mereka sepanjang hari.	Saare benteng sengko’ ekala’-gella’ sakabbinna oreng, eco-koco ban emon-semmone.
Ia mengenyangkan aku dengan kepahitan, memberi aku minum ipuh.	Se epakakan ban epaenom ka sengko’ pera’ se pae’ akantha jamo.
Ia meremukkan gigi-gigiku dengan memberi aku makan kerikil; Ia menekan aku ke dalam debu.	Tang mowa egursong ka tana, tang gigi ebentorragi ka bato sampe’ potthak.
Engkau menceraikan nyawaku dari kesejahteraan, aku lupa akan kebahagiaan.	La abit sengko’ ta’ arassa taremtem, la loppa sengko’ baramma rassana oreng senneng.
Sangkaku: hilang lenyaplah kemasyhuranku dan harapanku kepada TUHAN.	Sengko’ la ta’ andhi’ ka kasohoran, la mosna tang pangarep ka PANGERAN.
"Ingatlah akan sengsaraku dan pengembaraanku, akan ipuh dan racun itu."	Mekkere palangnga tang aba’ se alalana ta’ nemmo tojjuwan, rassana padha ban se ngakan racon se pae’.
Jiwaku selalu teringat akan hal itu dan tertekan dalam diriku.	Sengko’ ros-terrosan mekkere jareya, sampe’ sompek ate rassana.
Tetapi hal-hal inilah yang kuperhatikan, oleh sebab itu aku akan berharap:	Tape tang pangarep dhateng pole, e bakto sengko’ ngenga’e parkara reya:
Tak berkesudahan kasih setia TUHAN, tak habis-habisnya rahmat-Nya,	Kataresna’anna PANGERAN reya tadha’ pegga’na, rahmadda tadha’ ambuna,
selalu baru tiap pagi; besar kesetiaan-Mu!	anyar terros sabban laggu, kaestowanna PANGERAN reya raja onggu!
"TUHAN adalah bagianku," kata jiwaku, oleh sebab itu aku berharap kepada-Nya.	Sengko’ ta’ andhi’ pa-apa pole kajabana PANGERAN. Daddi sengko’ ngarep ka Salerana.
TUHAN adalah baik bagi orang yang berharap kepada-Nya, bagi jiwa yang mencari Dia.	PANGERAN becce’ ka oreng se parcaja ka Salerana ban ka oreng se nyare Salerana.
Adalah baik menanti dengan diam pertolongan TUHAN.	Daddi, dina mara sengko’ ban ba’na anante’ kalaban atena se ayem sampe’ PANGERAN apareng partolongan;
Adalah baik bagi seorang pria memikul kuk pada masa mudanya.	dina mara sengko’ ban ba’na ajar pasabbar e bakto gi’ ngodha.
Biarlah ia duduk sendirian dan berdiam diri kalau TUHAN membebankannya.	E bakto PANGERAN apareng kasossa’an, mara padha toju’ kadibi’an ta’ acaca’an.
Biarlah ia merebahkan diri dengan mukanya dalam debu, mungkin ada harapan.	Dina mara sengko’ ban ba’na marendha ban atellok, sabab sapa tao pangarebban gi’ badha.
Biarlah ia memberikan pipi kepada yang menamparnya, biarlah ia kenyang dengan cercaan.	Maske etamper ban eya-seya, dina mara kabbi tarema.
Karena tidak untuk selama-lamanya Tuhan mengucilkan.	Sabab Pangeran ta’ kera nolak sengko’ ban ba’na salanjangnga.
Karena walau Ia mendatangkan susah, Ia juga menyayangi menurut kebesaran kasih setia-Nya.	Saellana madhateng kasossa’an pas bellas pole ka sengko’ ban ba’na, sabab kataresna’anna ka sengko’ ban ba’na tadha’ batessa.
Karena tidak dengan rela hati Ia menindas dan merisaukan anak-anak manusia.	Panggaliyanna ta’ ehlas ban ta’ perak e dhalem madhateng kasossa’an ka sengko’ ban ba’na.
Kalau dipijak-pijak dengan kaki tawanan-tawanan di dunia,	Mon sengko’ ban ba’na sompek ban rekong e dhalem tahanan,
kalau hak orang dibelokkan di hadapan Yang Mahatinggi,	mon sengko’ ban ba’na kaelangan ha’ paparengnga Pangeran,
atau orang diperlakukan tidak adil dalam perkaranya, masakan Tuhan tidak melihatnya?	mon kaadilan elik-balik, Pangeran tanto ngagali ban agateyagi.
Siapa berfirman, maka semuanya jadi? Bukankah Tuhan yang memerintahkannya?	Manossa ta’ kera bisa apa-rapa mon banne karsana Pangeran.
Bukankah dari mulut Yang Mahatinggi keluar apa yang buruk dan apa yang baik?	Se becce’ ban se jahat kalakon polana Pangeran se makon.
Mengapa orang hidup mengeluh? Biarlah setiap orang mengeluh tentang dosanya!	Arapa oreng me’ kathek aserrowan mon eokom polana sa-dusana?
Marilah kita menyelidiki dan memeriksa hidup kita, dan berpaling kepada TUHAN. Marilah kita mengangkat hati dan tangan kita kepada Allah di sorga:	Mara talektegi odhi’na sengko’ ban ba’na, pas abali pole ka GUSTE Allah e sowarga. Mara bukka’ atena pas adu’a,
Kami telah mendurhaka dan memberontak, Engkau tidak mengampuni.	"Abdidalem sadaja dusa sareng aberonta’ ka Junandalem, GUSTE, ban Junandalem ta’ kasokan ngampone.
Engkau menyelubungi diri-Mu dengan murka, mengejar kami dan membunuh kami tanpa belas kasihan.	Abdidalem sadaja sareng Junandalem eserser sareng epate’e, bellas asena Junandalem ta’ katengal katotoban benduna.
Engkau menyelubungi diri-Mu dengan awan, sehingga doa tak dapat menembus.	Dukaepon Junandalem akadi ondhem se talebat kandella kantos ta’ terbas sareng sadajana du’a dhari abdidalem sadaja.
Kami Kaujadikan kotor dan keji di antara bangsa-bangsa.	Sareng Junandalem abdidalem sadaja epakadi kas-rakas e dhalem matana sa-bangsa sadajana.
Terhadap kami semua seteru kami mengangakan mulutnya.	Abdidalem sadaja eya-seya sareng ekala’-gella’ moso;
Kejut dan jerat menimpa kami, kemusnahan dan kehancuran.	katebanan calaka’ sareng padha ancor, odhi’ e dhalem babaja, ros-terrosan arassa tako’.
Air mataku mengalir bagaikan batang air, karena keruntuhan puteri bangsaku.	Aeng mata abdidalem agili akadi songay lantaran bangsa abdidalem ampon ancor ataltalan.
Air mataku terus-menerus bercucuran, dengan tak henti-hentinya,	Abdidalem nangesa ta’ ambuwa,
sampai TUHAN memandang dari atas dan melihat dari sorga.	kantos Junandalem, GUSTE, se jumenneng e sowarga kasokan agateyagi abdidalem sadaja.
Mataku terasa pedih oleh sebab keadaan puteri-puteri kotaku.	Abdidalem arassa ngennes nengale babine’an e kottha abdidalem.
Seperti burung aku diburu-buru oleh mereka yang menjadi seteruku tanpa sebab.	Abdidalem padha sareng mano’, eserser moso, se baji’ ka abdidalem ta’ kalaban badha sababba.
Mereka melemparkan aku hidup-hidup dalam lobang, melontari aku dengan batu.	Abdidalem ecabbur dhi’-odhi’ ka dhalem somor se kerreng, laju etombugi bato.
Air membanjir di atas kepalaku, kusangka: "Binasa aku!"	Aeng ongga kantos gan cethak, abdidalem laju apekker, ‘Mate sengko’!’
"Ya TUHAN, aku memanggil nama-Mu dari dasar lobang yang dalam.	Adhu GUSTE, abdidalem aera’ ka Junandalem dhari dhasarra somor se dhalem ka’dhinto.
Engkau mendengar suaraku! Janganlah Kaututupi telinga-Mu terhadap kesahku dan teriak tolongku!	Abdidalem nyo’ona kalaban sanget, ngereng ja’ makopok, Guste, peyarsa’agi parnyo’onan abdidalem, nyo’ona tolong, Guste. Daddi Junandalem meyarsa du’a abdidalem, Junandalem nyander, laju adhabu, ‘Ella, ja’ tako’.’
Engkau dekat tatkala aku memanggil-Mu, Engkau berfirman: Jangan takut!"	(:)
"Ya Tuhan, Engkau telah memperjuangkan perkaraku, Engkau telah menyelamatkan hidupku.	Junandalem rabu nolonge parkara abdidalem, Guste, sareng masalamet nyaba abdidalem.
Engkau telah melihat ketidakadilan terhadap aku, ya TUHAN; berikanlah keadilan! Engkau telah melihat segala dendam mereka, segala rancangan mereka terhadap aku."	Junandalem ngoladi kajahadanna oreng ka abdidalem, neyat juba’na moso se baji’ ka abdidalem. Daddi, Guste, billa’agi parkara abdidalem.
"Engkau telah mendengar cercaan mereka, ya TUHAN, segala rancangan mereka terhadap aku,	Junandalem ngagali, GUSTE, abdidalem eya-seya; Junandalem ngagali sadaja sajjana reng-oreng gapaneka.
percakapan orang-orang yang melawan aku, dan rencana mereka terhadap aku sepanjang hari.	Reng-oreng gapaneka ngacaca abdidalem saare benteng, asajja juba’ macalaka’a abdidalem.
Amatilah duduk bangun mereka! Aku menjadi lagu ejekan mereka."	Dhari gu-laggu kantos malem, abdidalem ekala’-gella’ malolo.
"Engkau akan mengadakan pembalasan terhadap mereka, ya TUHAN, menurut perbuatan tangan mereka.	Okommagi reng-oreng gapaneka, GUSTE, sabandhing sareng lalakonna.
Engkau akan mengeraskan hati mereka; kiranya kutuk-Mu menimpa mereka!	Bastowagi reng-oreng gapaneka, me’ olle ta’ gadhuwan pangarep saterrossa.
Engkau akan mengejar mereka dengan murka dan memunahkan mereka dari bawah langit, ya TUHAN!"	Serser sareng pate’e sadajana, kantos berse tadha’ karena e dunnya."
Ah, betapa Tuhan menyelubungi puteri Sion dengan awan dalam murka-Nya! Keagungan Israel dilemparkan-Nya dari langit ke bumi. Tak diingat-Nya akan tumpuan kaki-Nya tatkala Ia murka.	E dhalem dukana Pangeran apareng okoman, Siyon epapetteng calemodan. Kaagunganna Isra’il se tenggina salangnge’, la esampaddagi ka bume. E bakto Pangeran duka, Padalemmanna e Siyon balakka’ ta’ eparduli sakale.
Tanpa belas kasihan Tuhan memusnahkan segala ladang Yakub. Ia menghancurkan dalam amarah-Nya benteng-benteng puteri Yehuda. Ia mencampakkan ke bumi dan mencemarkan kerajaan dan pemimpin-pemimpinnya.	Saneyap teggal e nagara Yehuda bi’ Pangeran epaancor ta’ ekaneserre sakale. E dhalem dukana Pangeran magujur teng-binteng se ngaobi nagara jareya. Karaja’an jareya ban para pamimpinna epagulu’ sampe’ daddi nespa.
Dalam murka yang menyala-nyala Ia mematahkan segala tanduk Israel, menarik kembali tangan kanan-Nya pada waktu si seteru mendekat, membakar Yakub laksana api yang menyala-nyala, yang menjilat ke sekeliling.	E dhalem dukana se rabak bal-kobalan, kakowadanna Isra’il epotel epapotong. E bakto moso dhateng alorok, Pangeran ta’ kasokan nolong. Akantha apoy se ngello’ matompes sabarang se badha, kantha jareya dukana PANGERAN ka sengko’ ban ba’na.
Ia membidikkan panah-Nya seperti seorang seteru dengan mengacungkan tangan kanan-Nya seperti seorang lawan; membunuh segala yang menyenangkan mata dalam kemah puteri Sion, memuntahkan geram-Nya seperti api.	Padha ban moso Pangeran menthang gandhibana, ngaceddagi panana ka sengko’ ban ba’na. Reng-oreng se masenneng atena sengko’ ban ba’na epate’e kabbi bi’ Salerana. Pangeran nyemburragi dukana akantha apoy ka dhalem Kottha Yerusalim reya.
Tuhan menjadi seperti seorang seteru; Ia menghancurkan Israel, meremukkan segala purinya, mempuingkan benteng-bentengnya, memperbanyak susah dan kesah pada puteri Yehuda.	Pangeran daddi padha ban moso, mokol Isra’il epasampe’ ngalotor. Teng-binteng ban ton-karaton epaancor ban nambai kasossa’an ban karekongan se tadha’ ambuna ka pandhudhu’ Yehuda.
Ia melanda kemah-Nya seperti kebun, menghancurkan tempat pertemuan-Nya. Di Sion TUHAN menjadikan orang lupa akan perayaan dan sabat, dan menolak dalam kegeraman murka-Nya raja dan imam.	PANGERAN maancor Padalemmanna, kennengnganna oreng akompol nyemba ka Salerana. Oreng epaloppa ka re-are raja ban are Sabat. Sabab Pangeran talebat dukana, imam ban rato padha etolak.
Tuhan membuang mezbah-Nya, meninggalkan tempat kudus-Nya, menyerahkan ke dalam tangan seteru tembok puri-purinya. Teriakan ramai mereka dalam Bait Allah seperti keramaian pada hari perayaan jemaah.	Pangeran nolak mezbana se socce, Padalemmanna eonduri; moso epanneng magujur dhung-geddhungnga, rak-soragan polana kamennanganna neng e kennengngan se bi’ sengko’ ban ba’na lamba’na ekennengnge abakte ka Pangeran.
TUHAN telah memutuskan untuk mempuingkan tembok puteri Sion. Ia mengukur semuanya dengan tali pengukur, Ia tak menahan tangan-Nya untuk menghancurkannya. Ia menjadikan berkabung tembok luar dan tembok dalam, mereka merana semua.	PANGERAN la neptebbagi ja’ dhung-geddhungnga Siyon kodu epagujur. Dhung-geddhung jareya la eokor sopaja kabbi ekennenga epaancor. Dhung-geddhung ban ra-manarana, sateya la daddi jur-gujuran kabbi.
Terbenam gapura-gapuranya di dalam tanah; TUHAN menghancurkan dan meluluhkan palang-palang pintunya. Rajanya dan pemimpin-pemimpinnya berada di antara bangsa-bangsa asing. Tak ada petunjuk dari TUHAN, bahkan nabi-nabi tidak menerima lagi wahyu dari pada-Nya.	Bang-labang sakethengnga katopowan tana, lang-palangnga padha potong tadha’ karena; rato ban ja-pangrajana pamarentana badha e pambuwangan. Hokomma PANGERAN la ta’ eajarragi pole, nabbi tadha’ se narema wahyu dhari PANGERAN pole.
Duduklah tertegun di tanah para tua-tua puteri Sion; mereka menabur abu di atas kepala, dan mengenakan kain kabung. Dara-dara Yerusalem menundukkan kepalanya ke tanah.	Para wa-towa Kottha Yerusalim toju’ e tana tadha’ cacana; e cethagga etaburi abu ban tana, akalambi kaen karong menangka tandha sossa. Ban-parabanna nyokel sampe’ ka tana.
Mataku kusam dengan air mata, remuk redam hatiku; hancur habis hatiku karena keruntuhan puteri bangsaku, sebab jatuh pingsan kanak-kanak dan bayi di lapangan-lapangan kota.	Tang mata sampe’ mondul polana nanges tadha’ ambuna, tang sokma rekong tadha’ bandhinganna. Tang ate ancor nangale’e ngalotora tang bangsa, nangale’e na’-kana’ ban babaji’ kalengnger e rong-lorongnga kottha.
Kepada ibunya mereka bertanya: "Mana roti dan anggur?", sedang mereka jatuh pingsan seperti orang yang gugur di lapangan-lapangan kota, ketika menghembuskan nafas di pangkuan ibunya.	Na’-kana’ jareya padha pelka’ ban lapar nanges menta ngenom ban ngakan ka ebuna. Akantha oreng se loka, na’-kana’ jareya padha robbu e rong-lorong terros mate e reba’anna ebuna.
Apa yang dapat kunyatakan kepadamu, dengan apa aku dapat menyamakan engkau, ya puteri Yerusalem? Dengan apa aku dapat membandingkan engkau untuk dihibur, ya dara, puteri Sion? Karena luas bagaikan laut reruntuhanmu; siapa yang akan memulihkan engkau?	O Yerusalim, Kottha Siyon se kakase, karosaganna ba’na akantha tase’ raja. Ngoca’a apa sengko’ reya? Baramma carana sengko’ se alepora ba’na? Sabab tadha’ laenna se tao nyandhang sangsara akantha ba’na; tadha’ se bisa mabali kabadha’anna ba’na akantha asalla.
Nabi-nabimu melihat bagimu penglihatan yang dusta dan hampa. Mereka tidak menyatakan kesalahanmu, guna memulihkan engkau kembali. Mereka mengeluarkan bagimu ramalan-ramalan yang dusta dan menyesatkan.	Se epanapa’ bi-nabbi ka ba’na pera’ tepowan ban caca lecek malolo. Bi-nabbi jareya ta’ tao nyengkap dusana ba’na, daddi ba’na ta’ atobat sakale. Sabaligga bi-nabbi jareya pera’ manapa’ ka ba’na caca lecek se ngapencot ate.
Sekalian orang yang lewat bertepuk tangan karena engkau. Mereka bersuit-suit dan menggelengkan kepalanya mengenai puteri Yerusalem: "Inikah kota yang disebut orang kota yang paling indah, kesukaan dunia semesta?"	Sakabbinna oreng se lebat nye-ngenye ba’na, sabab ba’na la ancor tadha’ karena. Reng-oreng jareya pek-kepeggan sambi ngoca’, "Reya ya, kottha se paleng bagus rowa, se egung-agungngagi bi’ oreng sadunnya?"
Terhadap engkau semua seterumu mengangakan mulutnya. Mereka bersuit-suit dan menggertakkan gigi: "Kami telah memusnahkannya!", kata mereka, "Nah, inilah harinya yang kami nanti-nantikan, kami mengalaminya, kami melihatnya!"	So-mosona ba’na padha ngabas ka ba’na bi’ ate baji’. Reng-oreng jareya padha nyambibi’, agella’an sambi ngoca’, "Kottha rowa bi’ sengko’ la epamosna! Dhi-budhina napa’ keya bakto se ete’-nante’ sengko’ reya!"
TUHAN telah menjalankan yang dirancangkan-Nya, Ia melaksanakan yang difirmankan-Nya, yang diperintahkan-Nya dahulu kala; Ia merusak tanpa belas kasihan, Ia menjadikan si seteru senang atas kamu, Ia meninggikan tanduk lawan-lawanmu.	PANGERAN la alampa’agi dhabuna se ngara sengko’ ban ba’na dhari lamba’na, se la epaenga’ ka sengko’ ban ba’na. Sengko’ ban ba’na epaancor, ta’ ekaneserre sakale, kamennangan eparengngagi ka moso, se epaperak nangale sengko’ ban ba’na ngalotor.
Berteriaklah kepada Tuhan dengan nyaring, hai, puteri Sion, cucurkanlah air mata bagaikan sungai siang dan malam; janganlah kauberikan dirimu istirahat, janganlah matamu tenang!	He, dhung-geddhungnga Yerusalim, mara aera’ ka Pangeran! Pagili aeng matana akantha songay se agili malem ban seyang. Ja’ ambu, nanges terros, sampe’ badanna ba’na lesso!
Bangunlah, mengeranglah pada malam hari, pada permulaan giliran jaga malam; curahkanlah isi hatimu bagaikan air di hadapan Tuhan, angkatlah tanganmu kepada-Nya demi hidup anak-anakmu, yang jatuh pingsan karena lapar di ujung-ujung jalan!	Jaga li-baliyan samalem benteng kaangguy aserro ka Pangeran notorragi atena se rekong. Nyo’on sopaja Pangeran bellasa ka ba’na, ban ka na’-ana’na se kalaparan ban se kalengnger e saneyap luk-biluganna lorong.
Lihatlah, TUHAN, dan tiliklah, kepada siapakah Engkau telah berbuat ini? Apakah perempuan harus makan anak kandungnya, anak-anak yang masih dibuai? Apakah dalam tempat kudus Tuhan harus dibunuh imam dan nabi?	Ngereng oladi, GUSTE, oladi reng-oreng se sareng Junandalem eseksa ka’dhinto! Ba’ badha’a se oneng epakadi ka’dhinto sareng Junandalem? Ebu neddha ana’na se paleng ekaase’e, imam sareng nabbi epate’e e Padalemman Socce.
Terbaring di debu jalan pemuda dan orang tua; dara-daraku dan teruna-terunaku gugur oleh pedang; Engkau membunuh mereka tatkala Engkau murka, tanpa belas kasihan Engkau menyembelih mereka!	Towa ngodha mate ajalamperran e lorong, ngangodhadan lake’ bine’ mate ekenneng peddhangnga moso. E are baktona Junandalem duka reng-oreng gapaneka sareng Junandalem esambelli sadaja, sabab Junandalem ampon ta’ bellas.
Seolah-olah pada hari perayaan Engkau mengundang semua yang kutakuti dari sekeliling. Tatkala TUHAN murka tak ada seorang yang luput atau selamat. Mereka yang kubuai dan kubesarkan dibinasakan seteruku.	Junandalem ngonjang so-moso se ekatako’e abdidalem, epadhateng epapesta kakejjemman e sakalenglengnga abdidalem. Moso gapaneka mate’e sadaja se epeyara sareng se ekaase’e abdidalem sadaja. E are dadukan gapaneka tadha’ oreng settonga se lopot dhari okoman.
Ah, betapa terpencilnya kota itu, yang dahulu ramai! Laksana seorang jandalah ia, yang dahulu agung di antara bangsa-bangsa. Yang dahulu ratu di antara kota-kota, sekarang menjadi jajahan.	Saapa seppena Yerusalim sateya reya, kottha se lamba’ ce’ rammena. Lamba’ se agung e antarana sa-bangsa, sateya akantha randha. Lamba’ kottha jareya se paleng epojja, sateya la epadaddi dunor ban haddam.
Pada malam hari tersedu-sedu ia menangis, air matanya bercucuran di pipi; dari semua kekasihnya, tak ada seorangpun yang menghibur dia. Semua temannya mengkhianatinya, mereka menjadi seterunya.	Samalem benteng Yerusalim nanges ce’ ngennessa, aeng matana agili e pepena. Dhari para kakasena tadha’ settonga se endha’ alepor atena. Sateya la ekiyanadi ca-kancana se abalik daddi mosona.
Yehuda telah ditinggalkan penduduknya karena sengsara dan karena perbudakan yang berat; ia tinggal di tengah-tengah bangsa-bangsa, namun tidak mendapat ketenteraman; siapa saja yang menyerang dapat memasukinya pada saat ia terdesak.	Pandhudhu’ Yehuda ondur dhari nagarana, polana ekadunor ban talebat nyangsarana. Sateya padha apolong ban sa-bangsa laenna, tape ta’ andhi’ kennengngan se madhateng kataremtemman. E bakto nyandhang sangsara, reng-oreng jareya ekeppong bi’ mosona.
Jalan-jalan ke Sion diliputi dukacita, karena pengunjung-pengunjung perayaan tiada; sunyi senyaplah segala pintu gerbangnya, berkeluh kesahlah imam-imamnya; bersedih pedih dara-daranya; dan dia sendiri pilu hatinya.	E re-are raja tadha’ oreng se entar ka Padalemman Socce. Ban-paraban se lakona anyanye e jadhiya nanggung sangsara, ban mam-imam padha aserrowan. Tadha’ oreng e bang-labang sakethengnga, Kottha Siyon talebat sossana.
Lawan-lawan menguasainya, seteru-seterunya berbahagia. Sungguh, TUHAN membuatnya merana, karena banyak pelanggarannya; kanak-kanaknya berjalan di depan lawan sebagai tawanan.	So-mosona padha gumbira polana ngobasae nagara jareya. Nagara jareya bi’ PANGERAN epanyangsara, polana talebat bannya’ dusana. Pandhudhu’na la etawan ban eangko’ ka pambuwangan.
Lenyaplah dari puteri Sion segala kemuliaannya; pemimpin-pemimpinnya bagaikan rusa yang tidak menemukan padang rumput; mereka berjalan tanpa daya di depan yang mengejarnya.	Kajaja’anna Yerusalim pera’ aropa careta jaman lamba’. Para pamimpinna la ta’ andhi’ kakowadan akantha manjangan se kalaparan. Padha ta’ bisa apa-rapa ngadhebbi mosona se nyerser aba’na.
Terkenanglah Yerusalem, pada hari-hari sengsara dan penderitaannya, akan segala harta benda yang dimilikinya dahulu kala; tatkala penduduknya jatuh ke tangan lawan, dan tak ada penolong baginya, para lawan memandangnya, dan tertawa karena keruntuhannya.	Saellana ngalotor ban nyangsara, Yerusalim enga’ ka jaman lamba’na, e bakto gi’ bannya’ dhi’-andhi’na. E bakto pandhudhu’na gaggar ka tanangnga mosona, tadha’ settonga oreng se aberri’ partolongan. So-mosona padha agella’an nangale’e pagaggarra.
Yerusalem sangat berdosa, sehingga najis adanya; semua yang dahulu menghormatinya, sekarang menghinanya, karena melihat telanjangnya; dan dia sendiri berkeluh kesah, dan memalingkan mukanya.	Yerusalim makotor aba’na ban dusana se sabannya’na. Se lamba’na ahormadi, sateya ya-nyeya aba’na polana nangale’e kabadha’anna se abangkang. Yerusalim aserrowan, polana talebat malona.
Kenajisannya melekat pada ujung kainnya; ia tak berpikir akan akhirnya, sangatlah dalam ia jatuh, tiada orang yang menghiburnya. "Ya, TUHAN, lihatlah sengsaraku, karena si seteru membesarkan dirinya!"	Kanajjisanna katon ce’ nyatana, tape la ta’ parduli ka apa se bakal kadaddiyana ka aba’na. Pangalotorra ce’ sarana, tape tadha’ oreng se alepor atena. Daddi pas nyo’on kabellasanna PANGERAN, polana so-mosona padha mennang.
Si lawan mengulurkan tangannya kepada segala harta bendanya; bahkan harus dilihatnya bagaimana bangsa-bangsa masuk ke dalam tempat kudusnya, padahal Engkau, ya TUHAN, telah melarang mereka untuk masuk jemaah-Mu.	Dhi’-andhi’na kabbi la erampas mosona. La’-mala’ sateya nangale’e so-mosona maso’ ka Padalemman Soccena, se tamaso’ lalakon se elarang bi’ PANGERAN monggu ka oreng se ta’ kaetong ommadda.
Berkeluh kesah seluruh penduduknya, sedang mereka mencari roti; harta benda mereka berikan ganti makanan, untuk menyambung hidupnya. "Lihatlah, ya TUHAN, pandanglah, betapa hina aku ini!	Pandhudhu’na aserrowan sambi nyare kasap; dhi’-andhi’na se aji eporop ban roti sopaja aba’na ta’ mateya. Yerusalim aera’, "Adhu GUSTE, oladi abdidalem ka’dhinto, oladi kasangsara’anna abdidalem sadajana."
Acuh tak acuhkah kamu sekalian yang berlalu? Pandanglah dan lihatlah, apakah ada kesedihan seperti kesedihan yang ditimpakan TUHAN kepadaku, untuk membuat aku merana tatkala murka-Nya menyala-nyala!	"He, reng-oreng se lebat e lorong, mara abas patete tetene! Ba’ badha’a kasangsara’an se padha rajana akantha se etanggung sengko’ sateya reya, seksa se eteba’agi ka sengko’ bi’ PANGERAN, polana dukana se talebat rajana?
Dari atas dikirim-Nya api masuk ke dalam tulang-tulangku; dihamparkan-Nya jaring di muka kakiku, didesak-Nya aku mundur; aku dibuat-Nya terkejut, kesakitan sepanjang hari.	Dhari langnge’ epatoron apoy se ngello’ sampe’ ka dhalem tang ate. E adha’anna sengko’ epasange jira’ sampe’ sengko’ labu. Sengko’ pas edina kadibi’an, nyangsara saare benteng.
Segala pelanggaranku adalah kuk yang berat, suatu jalinan yang dibuat tangan Tuhan, yang ditaruh di atas tengkukku, sehingga melumpuhkan kekuatanku; Tuhan telah menyerahkan aku ke tangan orang-orang, yang tidak dapat kutentangi.	Tang dusa epondhut kabbi, pas epasettong etale’e, laju ekalongngagi ka tang le’er, sampe’ sengko’ ta’ kowat nahan berra’na. Sengko’ epassra’agi ka moso bi’ Pangeran, sengko’ ta’ andhi’ kakowadan se alabana.
Tuhan membuang semua pahlawanku yang ada dalam lingkunganku; Ia menyelenggarakan pesta menentang aku untuk membinasakan teruna-terunaku; Tuhan telah menginjak-injak puteri Yehuda, dara itu, seperti orang mengirik memeras anggur.	Pangeran nganggep tadha’ ajina sakabbinna tang pahlawan se gaga’. Pangeran madhateng tantara sabannya’na epamateyana sakabbinna tang ngangodhadan. Tang bangsa enyek-enyek sampe’ ancor akantha oreng se merres anggur.
Karena inilah aku menangis, mataku mencucurkan air; karena jauh dari padaku penghibur yang dapat menyegarkan jiwaku; bingunglah anak-anakku, karena terlampau kuat si seteru."	Jareya se daddi sababba tang aeng mata ngalocor, tadha’ se aberri’ samangat ban panglepor. Tang bangsa la kaelangan sakabbinna, sabab moso lebbi kobasa.
Sion mengulurkan tangannya, tetapi tak ada orang yang menghiburnya; terhadap Yakub dikerahkan TUHAN tetangga-tetangganya sebagai lawan. Yerusalem telah menjadi najis di tengah-tengah mereka.	Sengko’ ajuluwagi tang tanang menta bantowan, tape tadha’ settonga se aberri’ panglepor. PANGERAN ngerem moso dhari man-dhimman; se dhateng merrange sengko’. Sengko’ epakantha kas-rakas se majitjit ate e nga’-tengnga’anna so-moso jareya.
"Tuhanlah yang benar, karena aku telah memberontak terhadap firman-Nya; dengarlah hai segala bangsa, dan lihatlah kesedihanku; dara-daraku dan teruna-terunaku pergi sebagai tawanan.	Tape PANGERAN se bendher sabab sengko’ ta’ atoro’ ka papakonna. Edhingngagi sengko’, sa-bangsa, abassagi sengko’ e dhalem kasangsara’an reya. Tang ngangodhadan lake’ bine’ padha etawan, eangko’ egiba ka pambuwangan.
Aku memanggil kekasih-kekasihku, tetapi mereka memperdayakan aku; imam-imamku dan para tua-tuaku telah mati semuanya di kota, tatkala mencari makan bagi dirinya untuk menyambung hidupnya.	Sengko’ ngolok tang sobat ban tang ca-kanca tape kabbi la padha akiyanat ka tang aba’ reya. Para imam ban pamimpinna bangsa la padha mate kabbi e rong-lorongnga kottha, e bakto nyare kakan kaangguy meyara odhi’na.
Ya, TUHAN, lihatlah, betapa besar ketakutanku, betapa gelisah jiwaku; hatiku terbolak-balik di dalam dadaku, karena sudah melampaui batas aku memberontak; di luar keturunanku dibinasakan oleh pedang, di dalam rumah oleh penyakit sampar.	Adhu, GUSTE, oladi abdidalem ka’dhinto, ate abdidalem kobater sareng tako’, mekkere sadajana dusa ate rassana ancor. E rong-lorong badha oreng epate’e oreng, e dhalem roma badha oreng mate.
Dengarlah bagaimana keluh kesahku, sedang tiada penghibur bagiku; seteru-seteruku mendengar tentang kecelakaanku, mereka gembira karena Engkau yang mendatangkannya! Datanglah kiranya hari yang telah Engkau umumkan itu, dan biarlah mereka menjadi seperti aku!	Adhu, Guste, peyarsa’agi serrona abdidalem, tadha’ oreng se alepor abdidalem. So-moso abdidalem padha perak sadajana polana sareng Junandalem abdidalem epacalaka’. Padhatengngagi are se ejanjiyagi Junandalem; panyangsara’agi so-moso abdidalem papadha akadi abdidalem.
Biarlah segala kejahatan mereka datang ke hadapan-Mu, dan perbuatlah kepada mereka, seperti Engkau telah perbuat kepadaku oleh karena segala pelanggaranku; karena banyaklah keluh kesahku, dan pedih hatiku."	Oladdagi sadajana kajahadanna reng-oreng gapaneka, okommagi sadajana akadi Junandalem se ngokom abdidalem polana sa-dusa abdidalem. Abdidalem ngadhudhu e dhalem kasangsara’an, ate abdidalem sossa sareng nyangsara."
